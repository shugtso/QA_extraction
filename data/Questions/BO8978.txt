དྲི་བ། ད་ལྟ་ང་ཚོས་སྤྱོད་བཞིན་ཡོད་པའི་བོད་ཡིག་འདིའི་དགེ་རྒན་ཐོག་མ་སུ་ཡིན་ནམ།
དྲི་བ། དང་ཐོག་བོད་ཡིག་སྦྱང་མཁན་སུ་ཡིན་ནམ།
དྲི་བ། བོད་ཡིག་འདི་དུས་རབས་གང་ཞིག་ཏུ་བྱུང་བ་དང་། ཐོག་མར་སུས་མཛད་དམ།
དྲི་བ། ཐོན་མི་སམ་བྷོ་ཊ་ཞུ་བ་དེ་དུས་རབས་གང་གི་སྐབས་སུ་བྱོན་པ་ཡིན་ནམ།
དྲི་བ། སུམ་རྟགས་ཀྱི་རྩ་གཞུང་དེ་གཉིས་བརྩམས་ནས་སྤྱི་ལོ་༡༩༩༡བར་ལ་ལོ་ག་ཚོད་ཕྱིན་འདུག་གམ། ས་གནས་གང་དུ་བརྩམས་པ་རེད་དམ།
དྲི་བ། ་ཐོན་མིས་བརྩམས་པའི་བོད་ཀྱི་སྒྲ་གཞུང་ལ་སུམ་ཅུ་པ་དང་།རྟགས་འཇུག་གཉིས་མ་གཏོགས་གཞན་མེད་པ་རེད་དམ།
དྲི་བ། རྒྱ་གར་འཕགས་པའི་ཡུལ་གྱི་ཡི་གེ་ལ་དབྱེ་ན་ག་ཚོད་ཡོད་དམ།
དྲི་བ། རྒྱ་གར་འཕགས་པའི་ཡུལ་གྱི་དབྱངས་གསལ་ལ་གྲངས་ག་ཚོད་ཡོད་དམ།
དྲི་བ། རྒྱ་གར་འཕགས་པའི་ཡུལ་གྱི་དབྱངས་ཀྱི་གོ་དོན་དང་།དབྱངས་རྣམས་རེ་རེ་བཞིན་བྲིས་དང་།
དྲི་བ། རྒྱ་གར་འཕགས་པའི་ཡུལ་གྱི་གསལ་བྱེད་ཀྱི་གོ་དོན་དང་གྲངས་ག་ཚོད་ཡོད་པ་རེ་རེ་བཞིན་བྲིས་དང་།
དྲི་བ། སློབ་དཔོན་ཐོན་མིས་བོད་ཀྱི་དབྱངས་གསལ་གྱི་ཡི་གེ་དེ་གང་གི་ཡི་གེར་དཔེར་མཛད་ནས་བཟོས་པ་ཡིན་ནམ། ཁོང་གིས་ཇི་ལྟར་བྱས་ནས་དབྱངས་གསལ་གཉིས་གཏན་འཁེལ་བྱས་པ་ཡིན་ནམ།
དྲི་བ། ཡི་གེ་གསར་པ་དྲུག་སྣོན་དགོས་པའི་རྐྱེན་ཇི་ལྟར་ཡིན་ནམ།
དྲི་བ། ཡི་གེ་དེ་རྣམས་ཇི་ལྟར་བྱས་ནས་རྙེད་པ་རེད་དམ།
དྲི་བ། ཐོན་མིས་བོད་ཀྱི་ཡི་གེར་རྒྱ་གར་ལྟར་སྲོག་ལྡན་སྲོག་མེད་ཀྱི་རྣམ་གཞག་མཛད་ཡོད་དམ་མེད།
དྲི་བ། ཐོན་མིས་བོད་ཡིག་ལ་རྒྱ་གར་ལྟར་སྲོག་ལྡན་སྲོག་མེད་གྱི་རྣམ་གཞག་མ་མཛད་ན། དེའི་དོད་དུ་གང་མཛད་ཡོད་དམ།
དྲི་བ། ཐོན་མིས་བོད་ཡིག་གི་གཟུགས་དབྱིབས་གང་གི་ཡི་གེར་དཔེ་བྱས་ནས་བཟོས་པ་ཡིན་ནམ།
དྲི་བ། རྒྱ་གར་གྱི་དབྱངས་གསལ་དང་བོད་ཀྱི་དབྱངས་གསལ་གཉིས་ལ་འདྲ་བའི་ཆ་དང༌། མི་འདྲ་བའི་ཆ་གང་ཡོང་དམ། སོ་སོར་སྨྲོས་དང་།
དྲི་བ། ཡི་གེའི་མཚན་ཉིད་གང་ཡིན་ནམ། དེར་དབྱེ་ན་ག་ཚོད་ཡོད་དམ།།
དྲི་བ། དབྱངས་ཀྱི་མཚན་ཉིད་གང་རེད་དམ།
དྲི་བ། གསལ་བྱེད་ཀྱི་མཚན་ཉིད་གང་རེད་དམ།
དྲི་བ། དབྱངས་བཞིར་ཨི་ཨུ་ཨེ་ཨོ་ཞེས་བརྗོད་ཚུལ་གཅིག་དང༌། གི་གུཞབས་ཀྱུ། འགྲེང་བུ། ན་རོ་ཞེས་བརྗོད་ཚུལ་གཅིག་ཡོད་པ་དེའི་ཁྱད་པར་གང་རེད་དམ།
དྲི་བ། ཡི་གེ་དང་ཡི་གེའི་གཟུགས་གཉིས་ལ་ཁྱད་པར་གང་ཡོད་དམ།
དྲི་བ། ཡི་གེའི་ངེས་ཚིག་གང་ཡིན་ནམ།
དྲི་བ། བོད་ཀྱི་ཡི་གེའི་རང་བཞིན་གང་ཡིན་ནམ།
དྲི་བ། སྔོན་འཇུག་ཅེས་པའི་དོན་གང་ཡིན་ནམ། དེ་ལ་ཡི་གེ་ག་ཚོད་ཡོད་དམ།
དྲི་བ། རང་འཇུག་ཡུལ་ཞེས་སྨྲོས་པའི་དགོས་པ་གང་ཡིན་ནམ།
དྲི་བ། སྔོན་འཇུག་ཡི་གེ་བ་ཡིག་གིས་རང་འཇུག་ཡུལ་མིང་གཞིའི་ཡི་གེ་དེ་དག་ལ་རྐྱང་པ་དང་མགོ་འདོགས་སུ་འཇུག་པའི་ཚུལ་གང་འདྲ་ཡིན་ནམ།
དྲི་བ། སྔོན་འཇུག་མ་ནིང་ག་ཡིག་གིས་རྐྱང་པའི་ཡི་གེ་ག་ཚོད་ལ་འཇུག་པ་དང་། ད་ཡིག་གིས་རྐྱང་འདོགས་གཉིས་ཀྱི་གྲངས་ག་ཚོད་ལ་འཇུག་གམ།
དྲི་བ། སྔོན་འཇུག་མོ་འ་ཡིག་གིས་རྐྱང་འདོགས་ཡི་གེ་ག་ཚོད་ལ་འཇུག་གམ།
དྲི་བ། སྔོན་འཇུག་ཤིན་ཏུ་མོ་མ་ཡིག་གིས་རྐྱང་འདོགས་ཡི་གེ་ག་ཚོད་ལ་འཇུག་གམ།
དྲི་བ། མགོ་ཅན་གྱི་ཡི་གེ་དང༌། སྐྱ་ལྟ་བུའི་སུམ་བརྩེགས་ཅན་གྱི་ཡི་གེར་སྔོན་འཇུག་ལྔ་ལས་གང་གིས་འཇུག་གམ།
དྲི་བ། ཝ་བཏགས་ཅན་གྱི་ཡི་གེར་འཕུལ་ཡིག་འཇུག་གམ་མི་འཇུག
དྲི་བ། སྔོན་འཇུག་རྣམས་རང་འཇུག་ཡུལ་མིང་གཞིར་འཇུག་པས་ནུས་པ་གང་སྟོན་ནམ།
དྲི་བ། སྔོན་འཇུག་མིང་གཞིར་སྦྱར་བས་སྒྲ་འགྱུར་བའི་ཚུལ་དང་། མི་འགྱུར་བའི་ཚུལ་སོ་སོར་གང་འདྲ་ཡིན་ནམ།
དྲི་བ། སྔོན་འཇུག་གི་ཡི་གེ་རྣམས་མིང་གཞིར་སྦྱར་ནས་ཀློག་ཚུལ་ཇི་འདྲ་ཡིན་ནམ།
དྲི་བ། གང་འདྲ་ཞིག་ལ་རྗེས་འཇུག་གི་ཡི་གེ་ཟེར་རམ། དེ་ལ་ཡི་གེ་ག་ཚོད་ཡོད་དམ།
དྲི་བ། མཉན་བྱ་སྒྲ་ལྟ་བུ་ལ་རྗེས་འཇུག་ཞུགས་ཡོད་དམ་མེད།
དྲི་བ། རྗེས་འཇུག་མིང་གཞིར་སྦྱར་བ་དེས་གཙོ་བོའི་ནུས་པ་གང་སྟོན་ནམ།  ི་
དྲི་བ། གང་འདྲ་ཞིག་ལ་ཡང་འཇུག་ཅེས་བརྗོད་དམ། ཡང་འཇུག་ཡི་གེ་ག་ཚོད་ཡོད་དམ།
དྲི་བ། ཡང་འཇུག་གི་ཡི་གེ་གཉིས་རྗེས་འཇུག་གང་གི་རྗེས་སུ་ཇི་ལྟར་འཇུག་གམ།
དྲི་བ། ཡང་འཇུག་གི་ཡི་གེ་དེ་གཉིས་རྗེས་འཇུག་གི་རྗེས་སུ་སྦྱར་ནས་གཙོ་བོའི་ནུས་པ་གང་སྟོན་ནམ།
དྲི་བ། ཡང་འཇུག་ས་ཡིག་ནི་མིང་ལ་འཇུག་ཚུལ་ཇི་ལྟར་ཡིན་ནམ།
དྲི་བ། ཡང་འཇུག་ས་ཡིག་ནི་བྱ་བྱེད་སོགས་ཀྱི་འདས་ཚིག་ལ་འཇུག་ཚུལ་ཇི་ལྟར་ཡིན་ནམ།
དྲི་བ། ཡང་འཇུག་ད་ཡིག་ནི་མིང་ལ་འཇུག་ཚུལ་གང་འདྲ་ཡིན་ནམ།
དྲི་བ། ཡང་འཇུག་ད་ཡིག་ནི་བྱས་ཟིན་འདས་པ་ལ་འཇུག་ཡུལ་གང་འདྲ་ཡིན་ནམ།
དྲི་བ། གང་འདྲ་ཞིག་ལ་མིང་གཞི་ཞེས་ཟེར་རམ། དེར་ཡི་གེ་ག་ཚོད་ཡོད་དམ།
དྲི་བ། གང་འདྲ་ཞིག་ལ་རྐྱང་པའི་ཡི་གེ་ཞེས་བརྗོད་དམ།
དྲི་བ། རྐྱང་པའི་དབང་གིས་གཏན་ནས་འཕུལ་མི་ཐོབ་པའི་ཡི་གེ་ག་ཚོད་ཡོད་དམ།
དྲི་བ། གོང་འཁོད་ཡི་གེ་དྲུག་པོའི་ནང་ནས་ཕྱེད་འཕུལ་ཐོབ་པའི་ཡི་གེ་ག་ཚོད་ཡོད་དམ། ཕྱེད་འཕུལ་ཐོབ་པའི་ཡི་གེ་ཞེས་བརྗོད་དགོས་དོན་ཅི་ཡིན།
དྲི་བ། ཅི་ཞིག་ལ་མགོ་ཅན་ཡི་གེ་ཞེས་བརྗོད་དམ། དེ་ལ་ཡི་གེ་ག་ཚོད་ཡོད་དམ།
དྲི་བ། ར་མགོ་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ལ་མགོ་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ས་མགོ་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ཅི་ཞིག་ལ་འདོགས་ཅན་གྱི་ཡི་གེ་ཞེས་བརྗོད་དམ། དེ་ལ་ཡི་གེ་ག་ཚོད་ཡོད་དམ།
དྲི་བ། ཡ་བཏགས་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ར་བཏགས་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ལ་བཏགས་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ཝ་བཏགས་ཅན་གྱི་ཡི་གེ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། ཝ་ཟུར་ཅན་གྱི་ཡི་གེ་དེ་རྣམས་ལ་ཝ་ཟུར་རྒྱག་དགོས་དོན་གང་ཡིན་ནམ།
དྲི་བ། ར་ལ་ས་ཡི་མགོ་ཅན་དང་། ཡ་ར་ལ་ཝའི་སྨད་འདོགས་རྣམས་གཅིག་བསྡུས་བྱས་ནས་བརྗོད་ན་གང་འདྲ་ཡིན་ནམ། སྐུ་
དྲི་བ། བརྩེགས་པའི་ཡི་གེ་རྣམས་ཀྱི་བརྗོད་ཚུལ་གང་འདྲ་ཡིན་ནམ།
དྲི་བ། མགོ་འདོགས་ཅན་གྱི་ཡི་གེ་ཁྱོན་བསྡོམས་ག་ཚོད་ཡོད་དམ།
དྲི་བ། སྤྱིར་སུམ་བརྩེགས་ཅན་གྱི་ཡི་གེ་ག་ཚོད་ཡོད་དམ། དེ་དག་ལས་བས་འཕུལ་ཐོབ་པ་གང་དག་ཡིན་ནམ།
དྲི་བ། རླ་དང་སླ་གཉིས་ཀྱི་མིང་གཞི་དང་འདོགས་ཅན་སོ་སོར་ངོས་འཛིན་གྱིས་དང་།
དྲི་བ། ཁ་ཅིག་གིས་ལ་བཏགས་དྲུག་ལས་རླ་དང་སླ་གཉིས་མགོ་ཅན་གྱི་གྲངས་སུ་བརྩི་མཁན་འདུག་པས་བཞེད་སྟངས་འདི་འགྲིག་གམ་མི་འགྲིག
དྲི་བ། མིང་གི་མཚན་ཉིད་གང་ཡིན་ནམ། མིང་ལ་དབྱེ་ན་ག་ཚོད་ཡོད་དམ།
དྲི་བ། དངོས་མིང་གི་མཚན་ཉིད་དང་། དེ་ལ་དབྱེ་ན་ག་ཚོད་ཡོད་དམ། དཔེར་བརྗོད་དང་སྦྲགས་གསལ་བཤད་གྱིས་དང་།
དྲི་བ། བཏགས་མིང་གི་མཚན་ཉིད་དང༌། དེ་ལ་དབྱེ་ན་ག་ཚོད་ཡོད་དམ། དཔེར་བརྗོད་དང་སྦྲགས་གསལ་བཤད་གྱིས་དང་།
དྲི་བ། ཚིག་གི་མཚན་ཉིད་གང་ཡིན་ནམ། དེར་མཚན་གཞི་འཇོག་དང་།
དྲི་བ། མིང་དང་ཚིག་གཉིས་ལ་མུ་བཞི་འཇོག་ཚུལ་ཇི་ལྟར་ཡིན་ནམ།
དྲི་བ། དཔང་ལོ་ཙཱ་བ་བློ་གྲོས་བརྟན་པས་“དོན་གྱི་ངོ་བོ་སྟོན་པ་མིང་།དེ་ཡི་ཁྱད་པར་སྟོན་པ་ཚིག གང་ཡང་མི་སྟོན་ཡི་གེའོ།”ཞེས་རྐང་པ་ཐ་མས་ཡི་གེ་ལ་བརྗོད་བྱ་སྟོན་པའི་ནུས་པ་མེད་པ་གསུངས་པའི་དོན་ཅི་ཡིན་ནམ།
དྲི་བ། མིང་ཚིག་བརྗོད་པ་གསུམ་ལས་བརྗོད་པ་ཞེས་པ་དེ་གང་འདྲ་ཞིག་ལ་ངོས་འཛིན་དགོས་སམ།
དྲི་བ། རྣམ་དབྱེའི་མཚན་ཉིད་གང་ཡིན་ནམ། དེར་དབྱེ་ན་ག་ཚོད་ཡོད་དམ།
དྲི་བ། ཚིག་ཕྲད་ཅེས་པའི་གོ་དོན་གང་ཡིན་ནམ། དེའི་ནུས་པ་སྟོན་ཚུལ་གང་འདྲ་རེད་དམ།
དྲི་བ། ཚིག་ཕྲད་ལ་དབྱེ་ན་དོན་ག་ཚོད་ཡོད་དམ།
དྲི་བ། ཚིག་རྒྱན་ཞེས་པའི་དོན་གང་ཡིན་ནམ།
དྲི་བ། ཚིག་སྡུད་ཀྱི་གོ་དོན་དང་། དེར་དབྱེ་ན་ག་ཚོད་ཡོད་དམ།
དྲི་བ། བོད་སྐད་དུ་ཚིག་སྡུད་ལྔར་དབྱེ་བའི་སོ་སོའི་གོ་དོན་དང་།མཚན་གཞི་གང་འདྲ་ཡིན་ནམ།
དྲི་བ། སྲོག་གི་ཡི་གེ་ག་ཚོད་ཡོད་དམ། སྲོག་ཅེས་པའི་དོན་གང་ཡིན་ནམ།
དྲི་བ། རྐྱེན་གྱི་ཡི་གེ་གང་ཡིན་ནམ། དེས་རྐྱེན་བྱེད་ཚུལ་གང་འདྲ་ཡིན་ནམ། དེ་ལ་ཞིབ་པར་དབྱེ་ཚུལ་ཇི་འདྲ་ཡོད་དམ།
དྲི་བ། ཤད་དེ་རྣམས་བེད་སྤྱོད་བྱེད་སྟངས་གང་འདྲ་རེད་དམ།
དྲི་བ། ཕ་མ་བུ་ཚའི་ཡི་གེ་རྣམས་སོ་སོར་ངོས་འཛིན་གྱིས་དང་། དེ་དག་ལ་ཅིའི་ཕྱིར་མིང་དོན་དེ་ལྟར་བཏགས་སམ།
དྲི་བ། ཝ་བཏགས་དང་། ལ་བཏགས་གཉིས་བུ་ཡིག་ཏུ་འཇོག་པའི་རྒྱུ་མཚན་གང་ཡིན་ནམ།
དྲི་བ། གསལ་བྱེད་ཀྱི་ཡི་གེ་རྣམས་ཕོ་མོ་མ་ནིང་གསུམ་དུ་འཇོག་ཚུལ་གང་འདྲ་ཡིན་ནམ།
དྲི་བ། སྤྱིར་བོད་ཡིག་ལ་སྒྲའི་ང་རོའི་དབྱེ་བ་འཇོག་ཚུལ་གང་འདྲ་ཡིན་ནམ།
དྲི་བ། བོད་ཡིག་གི་ང་རོའི་རྩ་བ་གསུམ་གང་དག་ཡིན་ནམ། དེ་དག་ལ་ང་རོའི་རྩ་བ་གསུམ་ཞེས་བརྗོད་དོན་ཅི་ཡིན་ནམ།
དྲི་བ། གསལ་བྱེད་རྣམས་ང་རོའི་རྩ་བ་གསུམ་ལ་བརྟེན་ནས་ཕོ་མོ་མ་ནིང་དུ་འཇོག་ཚུལ་གང་འདྲ་ཡིན་ནམ།
དྲི་བ། ཡི་གེའི་རྒྱུ་ནི་གང་དག་ཡིན་ནམ།
དྲི་བ། ཡི་གེའི་རྒྱུ་དེ་དག་གིས་ཡི་གེ་སྦྱིན་པར་བྱེད་པའི་རྒྱུ་བྱེད་ཚུལ་གང་འདྲ་ཡིན་ནམ།
དྲི་བ། ཡི་གེའི་སྐྱེ་གནས་ལ་དབྱེ་ན་གང་དང་གང་ཡོད་དམ།
དྲི་བ། གནས་དེ་རྣམས་གཉིས་སུ་བསྡུ་ཐུབ་བམ་མི་ཐུབ།
དྲི་བ། དོག་པའི་གནས་སུ་གནས་རྣམས་ལས་གང་དག་གཏོགས་པ་ཡིན་ནམ།
དྲི་བ། ཡངས་པའི་གནས་སུ་གནས་བརྒྱད་ལས་གང་དག་གཏོགས་སམ།
དྲི་བ། དབྱངས་གསལ་གྱི་ཡི་གེ་རྣམས་སྐྱེ་གནས་བརྒྱད་དུ་གཏོགས་ཚུལ་གང་འདྲ་ཡིན་ནམ།
དྲི་བ། བྱེད་པ་དེ་གང་འདྲ་ཞིག་ལ་ངོས་འཛིན་དགོས་སམ། བྱེད་པར་དབྱེ་ན་གང་དག་ཡོད་དམ།
དྲི་བ། རྩོལ་བའམ་རླུང་ནི་གང་འདྲ་ཞིག་ལ་ངོས་འཛིན་དགོས་སམ།དེ་ལ་དབྱེ་ན་ག་ཚོད་ཡོད་དམ།
དྲི་བ། མེད་ཀྱང་ཆོག་པའི་ཡི་གེ་གཅིག་པུ་འདི་གང་ཡིན་ནམ། དེ་ལྟར་བརྗོད་དགོས་དོན་གང་ཡིན་ནམ། ་
དྲི་བ། འཇུག་ཚུལ་ཁྱབ་ཆེ་ཆུང་གི་ཡི་གེ་ཇི་ཙམ་ཡོད།
དྲི་བ། མིང་གཞི་ཝ་དང་ཝ་ཟུར་ཅན་རྣམས་ལ་དབྱངས་བཞི་འཇུག་གམ་མི་འཇུག
དྲི་བ། ལ་མགོ་ཅན་ལ་འདོགས་བཞི་འཇུག་པ་ཡོད་དམ་མེད། །
དྲི་བ། སྔོན་འཇུག་ལྔ་རང་སྡེར་འཇུག་གམ་མི་འཇུག
དྲི་བ། སྔོན་འཇུག་བ་ཡིག་ནི་མིང་གཞི་ཁ་ཆ་ཐ་ཕ་ཚ་ལྔ་ལ་འཇུག་པ་ཡོད་དམ་མེད།
དྲི་བ། སྔོན་འཇུག་གི་ཡི་གེ་མ་དང་འ་གཉིས་ནི་མིང་གཞི་ཀ་ཅ་ཏ་པ་ཙ་ལྔ་ལ་འཇུག་གམ་མི་འཇུག
དྲི་བ། སྔོན་འཇུག་གི་ཡི་གེ་ག་དང་ད་གཉིས་མིང་གཞི་ཁ་ཆ་ཐ་ཕ་ཚ་ལྔ་ལ་འཇུག་གམ་མི་འཇུག
དྲི་བ། ཡི་གེ་འཇུག་པའི་གནས་བརྒྱད་གང་དང་གང་ཡིན་ནམ།
དྲི་བ། ཡི་གེ་འཇུག་པའི་གནས་བརྒྱད་སོ་སོའི་གོ་དོན་མདོ་ཙམ་བརྗོད་དང་།
དྲི་བ། བོད་ཀྱི་རིག་གནས་ཆེ་བ་དང་ཆུང་བ་ག་ཚོད་ཡོད་དམ།
དྲི་བ། བོད་ཀྱི་རིག་གནས་ཆེ་བ་ལྔ་པོ་འདྲེན་སྟངས་གང་འདྲ་ཡིན་ནམ།
དྲི་བ། བོད་ཀྱི་རིག་གནས་ཆེ་བ་ལྔ་སོ་སོའི་ངོ་བོ་དང་བྱེད་ལས་གང་འདྲ་ཡིན་ནམ།
དྲི་བ། བོད་ཀྱི་རིག་གནས་ཆུང་བ་ལྔ་པོ་དེ་འདྲེན་སྟངས་གང་འདྲ་རེད་དམ།
དྲི་བ། བོད་ཀྱི་རིག་གནས་ཆུང་བ་ལྔ་སོ་སོའི་ངོ་བོ་དང་། བྱེད་ལས་གང་འདྲ་ཡིན་ནམ།
དྲི་བ། སུམ་རྟགས་འགྲེལ་ཆེན་《མཁས་པའི་མགུལ་རྒྱན་མུ་ཏིག་ཕྲེང་མཛེས་》ཞེས་པ་དེ་སྤྱི་ལོ་གང་ལ་མཁས་དབང་སུས་བརྩམས་སམ།
དྲི་བ། 《གསེར་ཏོག་སུམ་རྟགས་》མཁས་དབང་སུས་བརྩམས་སམ།
དྲི་བ།《སུམ་སུམ་ཅུ་པའི་འགྲེལ་པ་ཀུན་ཏུ་བཟང་པོའི་དགོངས་རྒྱན་》དང་། 《རྟགས་འཇུག་བཤད་སྦྱར་ཚིགས་བཅད་མ་》གཉིས་རབ་བྱུང་གང་དུ་མཁས་དབང་སུས་བརྩམས་སམ།
དྲི་བ། 《ཐོན་མིའི་ཞལ་ལུང་》འདི་སུས་བརྩམས་སམ།
དྲི་བ། སུམ་རྟགས་ཀྱི་འགྲེལ་པ་《སི་ཏུའི་ཞལ་ལུང་》 དེ་ཡུལ་གང་དུ་མཁས་དབང་སུས་དགུང་ལོ་ག་ཚོད་ལ་བརྩམས་སམ། དེ་དུས་སྤྱི་ལོ་གང་ཡིན་ནམ།
དྲི་བ། སུམ་ཅུ་པའི་སྙིང་པོ་ལེགས་བཤད་ལྗོན་དབང་དང་། རྟགས་འཇུག་གི་སྙིང་པོ་དཀའ་གནད་གསལ་བའི་མེ་ལོང་ཞེས་པ་དེ་གཉིས་མཁས་དབང་སུས་སྤྱི་ལོ་གང་ལ་བརྩམས་སམ།
དྲི་བ། བརྡ་སྤྲོད་སུམ་ཅུ་པའི་གཞུང་འདི་བསླབ་དགོས་དོན་གང་ཡིན་ནམ།
དྲི་བ། །གང་འདྲ་ཞིག་ལ་བརྡ་སྤྲོད་རིག་པ་ཟེར་རམ།
དྲི་བ། བརྡ་སྤྲོད་སུམ་ཅུ་པའི་སྐབས་འདིར་རྒྱ་གར་སྐད་དང་བོད་སྐད་ཀྱི་སྒོ་ནས་མཚན་དོན་སྨོས་ཚུལ་གང་འདྲ་ཡིན་ནམ།
དྲི་བ། རྒྱ་གར་ཞེས་པའི་མིང་དེར་འགྲེལ་ཚུལ་གང་ཡོད་དམ།
དྲི་བ། རྒྱ་གར་སྐད་དུ་ཞེས་པའི་དོན་གང་ཡིན་ནམ།
དྲི་བ། རྒྱ་སྐད་སྨོས་པའི་དགོས་པ་གང་ཡིན་ནམ།
དྲི་བ། རྒྱ་བོད་ཤན་སྦྱར་གྱི་སྐད་སྨོས་པའི་དགོས་པ་གང་ཡིན་ནམ།
དྲི་བ། ཐོན་མིའི་རྗེས་སུ་བྱོན་པའི་ལོ་ཙཱ་བ་རྣམས་ཀྱིས་བཀའ་དང་དགོངས་འགྲེལ་གྱི་དབུར་རྒྱ་སྐད་སྨོས་པའི་དགོས་པ་ཡང་གོང་དེ་ཡིན་ནམ་མིན།
དྲི་བ། ལུང་སྟོན་པ་ཞེས་པའི་དོན་གང་ཡིན་ནམ།
དྲི་བ། རྩ་བ་ཞེས་པའི་དོན་གང་ཡིན་ནམ།
དྲི་བ། སུམ་ཅུ་པ་ཞེས་པའི་དོན་གང་ཡིན་ནམ།
དྲི་བ། གཞུང་ཚད་ཤོ་ལོ་ཀ་སུམ་ཅུར་གནས་པས་ན་སུམ་ཅུ་པ་ཞེས་གསུངས་པའི་དོན་ལ་ཚིག་རྐང་གཅིག་གིས་མི་ཚང་ཞེས་མཁས་དབང་སུས་གསུངས་སམ།
དྲི་བ། ཚིག་རྐང་གཅིག་གིས་མི་ཚང་ཞེས་པའི་དགོངས་པ་བླངས་ནས་མཁས་དབང་གང་དང་གང་གིས་ཁ་སྣོན་མཛད་ཚུལ་གང་འདྲ་ཡིན་ནམ།
དྲི་བ། ནཱ་མ་ཞེས་པའི་དོན་གང་ཡིན་ནམ།
དྲི་བ། ལུང་སྟོན་པ་རྩ་བ་སུམ་ཅུ་པ་ཞེས་བྱ་བ་ཆ་ཚང་གི་དོན་གང་ཡིན་
དྲི་བ། བསྟན་བཅོས་འདི་ལྟ་བུ་ལ་མཚན་གདགས་པར་མཛད་པའི་དགོས་པ་གང་ཡིན་ནམ།
དྲི་བ། སྤྱིར་བསྟན་བཅོས་ལ་མཚན་འདོགས་ལུགས་མི་འདྲ་བ་ཡོད་དམ་མེད།
དྲི་བ། སུམ་ཅུ་པ་ཞེས་པའི་མཚན་དེ་བསྟན་བཅོས་ལ་མཚན་འདོགས་ལུགས་སྣ་ཚོགས་ཤིག་ཡོད་པའི་ནང་གི་གང་གི་ཁོངས་སུ་རྟོགས་སམ།
དྲི་བ། སུམ་ཅུ་པའི་སྐབས་འདིར་འགྱུར་ཕྱག་བྱ་ཚུལ་ཇི་ལྟར་ཡིན་ནམ།
དྲི་བ། གཞུང་འདི་བོད་སྐད་མ་ཡིན་པར་བསྙོན་དུ་མེད་ན་རྒྱ་གཞུང་ལྟར་བསྒྱུར་མི་དགོས་པས་འགྱུར་ཕྱག་མི་དགོས་སོ་སྙམ་ན་བདེན་མོད་ཀྱང་སྐབས་འདིར་འགྱུར་ཕྱག་བྱེད་དགོས་དོན་གང་ཡིན་ནམ།
དྲི་བ། ཕྱིས་ཀྱི་ལོ་ཙཱ་བ་རྣམས་ཀྱིས་འགྱུར་ཕྱག་བྱེད་པའི་དོན་གང་ཡིན་ནམ།
དྲི་བ། སུམ་ཅུ་པའི་བསྟན་བཅོས་དངོས་ལ་ས་བཅད་ག་ཚོད་དབྱེ་ཡོད་ད་ལམ་པས་དམ།
དྲི་བ། གཞུང་སྤྱིའི་ཡན་ལག་ཏུ་མཆོད་པར་བརྗོད་པ་ལ་དོན་ག་ཚོད་གསུངས་ཡོད་དམ།
དྲི་བ། དཀོན་མཆོག་གསུམ་ལ་སྤྱིར་ཕྱག་འཚལ་བའི་སྐབས་འདིར་རྩ་བ་ལས་གང་འདྲ་གསུངས་པ་དང་དེར་འགྲེལ་དང་།
དྲི་བ། བྱེ་བྲག་ཏུ་འཇམ་དཔལ་དབྱངས་ལ་ཕྱག་འཚལ་བའི་སྐབས་འདིར་རྩ་བ་ལས་གང་འདྲ་གསུངས་པ་དང་དེར་འགྲེལ་ཚུལ་གང་འདྲ་ཡིན་ནམ།
དྲི་བ། དགོས་པའི་དབང་གིས་རྟག་ཞི་བ་ལ་ཕྱག་འཚལ་བའི་སྐབས་འདིར་རྩ་བ་ལས་གང་འདྲ་གསུངས་པ་དང་དེར་འགྲེལ་ཚུལ་གང་འདྲ་ཡིན་ནམ།
དྲི་བ། དྲིན་གསོ་བའི་ཕྱིར་མཁས་པ་སྤྱི་དང་བྱེ་བྲག་ལ་ཕྱག་འཚལ་བའི་སྐབས་འདིར་རྩ་བ་ལས་གང་འདྲ་གསུངས་པ་དང་དེར་འགྲེལ་ཚུལ་གང་འདྲ་ཡིན་ནམ།
དྲི་བ། མཆོད་བརྗོད་བྱེད་དགོས་དོན་གང་ཡིན་ནམ།
དྲི་བ།བཤད་པར་དམ་བཅའ་བའི་སྐོར་རྩ་བ་ལས་གང་འདྲ་གསུངཡོད་དམ།
དྲི་བ། བསླབ་པ་ཀུན་གྱི་གཞི་འཛིན་ཅིང༌། ཞེས་པའི་ཚིག་རྐང་དེར་འགྲེལ་དང་།
དྲི་བ། བསླབ་པ་གསུམ་ནི་མཐར་སྡེ་སྣོད་གསུམ་གྱི་ནང་དུ་གཏོགས་སྟངས་གང་འདྲ་རེད་དམ།
དྲི་བ། བསླབ་པ་གསུམ་ནི་ལྟ་སྒོམ་སྤྱོད་གསུམ་ལ་སྦྱར་ཚུལ་གང་འདྲ་རེད་དམ།
དྲི་བ། རྩ་བར། རིག་བྱེད་སྨྲ་བ་རྣམས་ཀྱི་རྒྱུ། ཞེས་པའི་རིག་བྱེད་སྨྲ་བ་ཞེས་པ་དེ་གང་འདྲ་ཞིག་ལ་ངོས་འཛིན་དགོས་སམ།
དྲི་བ། རྩ་བར། མིང་ཚིག་བརྗོད་པ་ཀུན་གྱི་གཞི། ཡི་གེའི་སྦྱོར་བ་བཤད་པར་བྱ། ཞེས་པའི་དོན་ལ་འགྲེལ་དང་།
དྲི་བ། བཤད་པར་དམ་བཅའ་བ་འདིས་ཞར་ལ་སུམ་ཅུ་པའི་གཞུང་འདིའི་དགོས་སོགས་ཆོས་བཞིའང་བསྟན་ཡོད་པས་གང་དག་ཡིན་ནམ། ཆ
དྲི་བ། བཤད་པར་དམ་བཅའ་བའམ་རྩོམ་པར་དམ་བཅའ་བྱེད་དགོས་དོན་གང་ཡིན་ནམ།
དྲི་བ།། འདིའི་སྐབས་ཀྱི་གཙུག་ལག་གཉིས་ནི་གང་ལ་ངོས་འཛིན་དགོས་སམ།
དྲི་བ། ཡི་གེའི་སྦྱོར་བ་རྒྱས་པར་བཤད་པ་ལ་སི་ཏུའི་ཞལ་ལུང་ལས་དོན་ག་ཚོད་གསུངས་ཡོད་དམ།
དྲི་བ། སྦྱར་བྱ་རྩ་བའི་ཡི་གེ་ལ་ག་ཚོད་ཡོད་དམ།
དྲི་བ། རྩ་བར་“ཡི་གེ་ཨཱ་ལི་ཀཱ་ལི་གཉིས།”ཞེས་པ་དེར་འགྲེལ་དང་།
དྲི་བ། རྩ་བར། ཨཱ་ལི་གསལ་བྱེད་ཨི་སོགས་བཞི། ཀཱ་ལི་སུམ་ཅུ་ཐམ་པའོ། ཞེས་པར་འགྲེལ་དང་། སྐབས་འདིར་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བར། ཨཱ་ལི་གསལ་བྱེད་ཨི་སོགས་བཞི། ཞེས་པའི་གསལ་བྱེད་དེ་ཀ་སོགས་གསལ་བྱེད་སུམ་ཅུ་ལ་ངོས་འཛིན་དགོས་སམ་མི་དགོས། རྒྱུ་མཚན་གང་ཡིན་ནམ།
དྲི་བ། ཨཱ་ལིའི་ཨཱ་དང་ཀཱ་ལིའི་ཀཱ་གཉིས་ལ་གཤམ་དུ་འ་ཆུང་རེ་རྒྱག་དགོས་དོན་གང་ཡིན་ནམ།
དྲི་བ། རྒྱ་གར་གྱི་དབྱངས་ལ་ཨ་ཡིག་ཡོད་པ་ལས་ཨཱ་ལི་སྟེ་ཨ་ཕྲེང་ཞེས་བཏགས་ལ་བོད་ཀྱི་དབྱངས་ལ་ཨ་ཡིག་མེད་པ་ལ་ཨཱ་ལི་སྟེ་ཨ་ཕྲེང་ཞེས་བཏགས་དགོས་དོན་གང་ཡིན་ནམ།
དྲི་བ། དབྱངས་ཀྱི་མིང་གི་རྣམ་གྲངས་དང་དེའི་མཚོན་རྟགས་གང་དེ་དག་ལ་ཐ་སྙད་གང་བཏགས་སམ།
དྲི་བ། གསལ་བྱེད་ཀྱི་མིང་གི་རྣམ་གྲངས་དང་དེ་ལ་ཡིག་འབྲུ་ག་ཚོད་ཡོད་དམ།
དྲི་བ། རྩ་བར། དེ་ལ་རྗེས་འཇུག་བཅུ་ཡིན་ཏེ། ཞེས་པའི་དེ་སྒྲ་དེ་གང་ལ་བསྙེགས་སམ།
དྲི་བ། རྩ་བར། དེ་ལས་ལྔ་ནི་སྔོན་དུའང་འཇུག ཅེས་པའི་དེ་སྒྲ་དེ་གང་ལ་བསྙེགས་སམ།
དྲི་བ། རྩ་བར། མི་འཇུག་པ་ནི་ཉི་ཤུའོ། ཞེས་པའི་དོན་གང་ཡིན་ནམ།
དྲི་བ། རྩ་བར། ཀཱ་ལི་ཕྱེད་དང་བརྒྱད་སྡེ་ནི། བཞི་བཞི་དག་ཏུ་ཕྱེ་བ་ལས། ཞེས་པར་འགྲེལ་དང་།
དྲི་བ། རྩ་བར། དང་པོ་གསུམ་པ་བཞི་པ་ལས། མས་གཉིས་དྲུག་པའི་གསུམ་པ་དང་། བདུན་པ་ལ་ནི་ཤ་མ་གཏོགས། རྗེས་འཇུག་ཡི་གེ་བཅུ་རུ་འདོད། ཅེས་པར་འགྲེལ་དང༌། སྐབས་འདིར་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བར། མིང་གཞི་གཉིས་སམ་སུམ་སྦྲེལ་ལམ། དེ་ལ་དབྱངས་ཀྱི་བཞི་ལྡན་ཡང་། གང་དུའང་འཇུག་མིན་སྦྱར་བའང་མིན། ཞེས་པར་འགྲེལ་དང་།
དྲི་བ། མིང་གཞི་ཁོ་ནའི་ཡི་གེ་ག་ཚོད་ཡོད་དམ། དེ་རྣམས་ལ་ཁོ་ན་ཞེས་བརྗོད་དགོས་དོན་ཅི།
དྲི་བ། རྩ་བར། “གང་གིས་མིང་གཞི་སྔོན་གསུངས་པ།”ཞེལ་པའི་མིང་གཞི་དེ་དང་རྩ་བར་“ མིང་གཞི་གཉིས་སམ་སུམ་སྦྲེལ་ལམ།”ཞེས་པའི་མིང་གཞི་དེ་གཉིས་སོ་སོར་གང་འདྲ་ཞིག་ལ་ངོས་འཛིན་དགོས་སམ།
དྲི་བ། ཁ་ཅིག་གིས་མིང་དང་མིང་གཞི་གཉིས་ཀ་ཡིན་པར་ཁ་ང་ཆ་ཇ་ཉ་ཕ་མ་ཡ་ར་ལ་ཤ་ས་བཅས་བཅུ་གཉིས་བཞག་གི་འདུག་པས་བཞེད་ཚུལ་འདི་འགྲིག་གམ།
དྲི་བ། སུམ་ཅུ་པའི་རྩ་བར་ཡང་འཇུག་གསུངས་མེད་ཀྱང་ལྗོན་དབང་དུ་གང་འདྲ་གསུངས་ཡོད་དམ།
དྲི་བ། འོ་ན་རྗེས་འཇུག་ན་ར་ལ་གསུམ་གྱི་རྗེས་སུ་ཡང་འཇུག་ད་ཡིག་དེ་ཐོབ་ནའང་ཕྱིས་སུ་བྲིས་དོན་མེད་པའི་དོན་ཅི།
དྲི་བ། མིང་གཞི་ཁོ་ན་དང་རྗེས་འཇུག་གཉིས་ལ་མུ་ག་ཚོད་གྲུབ་བམ།
དྲི་བ། སྔོན་འཇུག་དང་རྗེས་འཇུག་གཉིས་ལ་མུ་ག་ཚོད་གྲུབ་བམ།  ཿ
དྲི་བ། སྔོན་འཇུག་དང་ཡང་འཇུག་གཉིས་ལ་མུ་ག་ཚོད་གྲུབ་བམ།
དྲི་བ། མཁན་པོས་ཡི་གེ་སྲོག་ལྡན་སྲོག་མེད་ཀྱི་རྣམ་གཞག་མ་མཛད་ན་འོག་ཏུ་དེ་ལ་ཨཱ་ལི་བཞི་པ་སྦྱར་སོགས་ལ་ཇི་ལྟར་འགྲེལ་ལམ། 
དྲི་བ། བསྟན་བཅོས་སུམ་ཅུ་པ་དེར་སྦྱར་བྱ་དང་། སྦྱོར་ཚུལ་གཉིས་གསུངས་པ་སོ་སོར་གང་འདྲ་ཞིག་ལ་ངོས་འཛིན་དགོས་སམ།
དྲི་བ། སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པ་ལ་དོན་ག་ཚོད་ཡོད་
དྲི་བ། གོང་གི་ཕྲད་དང་རྣམ་དབྱེ་བཅུ་བཞི་པོ་ལས། སྒྲ་དང་དོན་གྱི་སྦྱོར་བ་ཡོད་མེད་གང་འདྲ་རེད་དམ།
དྲི་བ། ” གཞན་དུ་རྣམ་དབྱེ་བརྒྱད་ཅེས་པའང་ཕྲད་རྣམ་དབྱེ་བཅུ་བཞི་འདིའི་ཁོངས་སུ་འདུ་ཐུབ་བམ།
དྲི་བ། སུམ་ཅུ་པའི་གཞུང་གི་དངོས་བསྟན་ཕྲད་རྣམ་དབྱེ་བཅུ་བཞི་ལ་མུ་བཞིར་དབྱེ་ན་ཇི་ལྟར་ཡིན་ནམ།
དྲི་བ། སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པའི་སྐབས་སྒྲ་སྦྱོར་དང་དོན་སྦྱོར་གཉིས་ཡོད་པ་དེ་གཉིས་གང་འདྲ་ཞིག་ལ་ངོས་འཛིན་དགོས་སམ། ...
དྲི་བ། རྣམ་དབྱེའི་ཕྲད་དང་ཚིག་ཕྲད་གཉིས་ལ་ཁྱད་པར་གང་ཡོད་དམ།
དྲི་བ། རྗེས་འཇུག་ལ་ལྟོས་པའི་ཕྲད་རྣམ་དབྱེ་དང་བཅས་པ་བཤད་པ་ལ་ག་ཚོད་ཡོད་དམ། གང་དང་གང་ཡིན་ནམ།
དྲི་བ། སླར་བསྡུ་ཞེས་པའི་དོན་གང་ཡིན་ནམ།
དྲི་བ། སླར་བསྡུ་དང༌། རྫོགས་ཚིག ཟླ་སྡུད་གསུམ་དོན་གཅིག་མིང་གི་རྣམ་གྲངས་སུ་འཇོག་རིགས་སམ།
དྲི་བ། སླར་བསྡུའི་སྐབས་དེར་རྩ་བ་ལས། རྗེས་འཇུག་ཡི་གེ་བཅུ་པོ་ནི།མིང་གང་གི་ནི་མཐར་སྦྱར་བ། དེ་ལ་ཨཱ་ལི་བཞི་པ་སྦྱར། སླར་བསྡུ་བར་ནི་ཤེས་པར་བྱ། ཞེས་པ་དེར་འགྲེལ་དང༌། སྐབས་དེར་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བར། སླར་བསྡུར་དངོས་བསྟན་ཕྲད་ག་ཚོད་དང་ཤུགས་བསྟན་དུ་གང་ཡོད་དམ།
དྲི་བ། སླར་བསྡུའི་ཕྲད་སྒྲ་སྦྱོར་བྱེད་ཚུལ་ལ་ལྗོན་དབང་ལས་གང་འདྲ་གསུངས་ཡོད་དམ། དཔེར་བརྗོད་བྲིས་དང་།
དྲི་བ། གང་འདྲ་ཞིག་ལ་ཕྲད་འདྲེན་ཚུལ་ཟེར་རམ།
དྲི་བ། རྣམ་དབྱེ་དང་པོ་ངོ་བོ་ཙམ་སྟོན་པ་ཞེས་པའི་དོན་གང་ཡིན་ནམ།དཔེར་བརྗོད་འཇོག་དང་།
དྲི་བ། རྣམ་དབྱེའི་རྣམ་གཞག་མཛད་པར་གོ་དོན་གང་ཞིག་ཡོད་དམ།
དྲི་བ། ལ་དོན་ཞེས་པའི་གོ་དོན་གང་ཡིན་ནམ།
དྲི་བ། ལ་དོན་གྱི་སྐབས་འདིར་རྩ་བ་ལས་གང་འདྲ་གསུངས་པ་དང་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བར། གང་མིང་མཐའ་ན་བརྒྱད་པ་གནས། དེ་ལ་གཉིས་པ་ཨུ་ཡང་སྦྱར། ཞེས་པར་འགྲེལ་དང་།
དྲི་བ། རྩ་བར། བཞི་པ་དགུ་པ་དངོས་ཀྱང་སྟེ། ཞེས་པར་འགྲེལ་དང་།
དྲི་བ། ལ་དོན་སྐབས་འདིར་དངོས་བསྟན་ཕྲད་གང་དག་དང་ཤུགས་བསྟན་གང་ཡིན་ནམ།
དྲི་བ། ལ་དོན་གྱི་ཕྲད་སྒྲ་སྦྱོར་བྱེད་ཚུལ་ལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྣམ་དབྱེ་གཉིས་བཞི་བདུན་པ་དང་དེ་ཉིད་ཚེ་སྐབས་སོ་སོའི་མཚན་ཉིད་གང་ཡིན་ནམ། སོ་སོར་དཔེར་བརྗོད་རེ་བྲིས་དང་།
དྲི་བ། རྣམ་དབྱེ་བཞི་པ་གསལ་བྱེད་ཀྱི་སྒྲ་དང་། བདུན་པ་གསལ་བྱེད་ཀྱི་སྒྲ་བྲིས་དང་།
དྲི་བ། རྣམ་དབྱེ་བཞི་པའི་མཚན་ཉིད་དུ་བྱ་བ་གང་ཞིག་གིས་བྱ་བའི་ཡུལ་དེའམ་དེ་དང་འབྲེལ་བའི་ལས་ལ་ཕན་འདོགས་པར་འགྱུར་བ་ཞེས་པའི་ཡུལ་དང་ལས་གཉིས་ཀྱི་ཁྱད་པར་ཕྱེ་ཚུལ་ཇི་ལྟར་ཡིན་ནམ།
དྲི་བ། རྣམ་དབྱེ་གཉིས་པ་དང་དེ་ཉིད་མི་འདྲ་བའི་ཁྱད་པར་གང་ཡིན་ནམ།
དྲི་བ། རྣམ་དབྱེ་གཉིས་པ་དང་རྣམ་དབྱེ་བཞི་པའི་གཉིས་ཀྱི་འདྲ་བའི་ས་གང་ཡིན་ནམ།
དྲི་བ། རྣམ་དབྱེ་གཉིས་པ་དང་རྣམ་དབྱེ་བཞི་པའི་བར་ཁྱད་པར་གང་ཡོད་དམ།
དྲི་བ། རྣམ་དབྱེ་བདུན་པ་རྟེན་གནས་དང་ཚེ་སྐབས་གཉིས་མི་འདྲ་བའི་ཁྱད་པར་གང་ཡོད་དམ།
དྲི་བ། ལ་དོན་གྱི་སྐབས་འདིར་ལས་ཀྱི་དོན་སོགས་ལྔའི་དཔེར་བརྗོད་ལ་དགག་ཚིག་སྦྱར་ན་སོ་སོའི་མཚན་ཉིད་དང་མི་ལྡན་པས་དོན་ལྔ་སོ་སོར་འགྱུར་རམ་མི་འགྱུར།
དྲི་བ། ལ་དོན་གྱི་ཕྲད་བདུན་པོ་ཁྱད་མེད་དུ་དེ་ཉིད་ལ་འཇུག་གམ་མི་
དྲི་བ། ན་ལ་གཉིས་དེ་ཉིད་ལ་མི་འཇུག་པའི་སྐོར་གཞུང་གང་ལས་གསུངས་ཡོད་དམ། གཞུང་དེའི་མཛད་པ་པོ་སུ་ཡིན་ནམ། ང་གུམ་ལ་སྐུ་
དྲི་བ། སྨྲ་སྒོ་མཚོན་ཆ་ལས་ན་ལ་གཉིས་དེ་ཉིད་ལ་འཇུག་པ་མི་གསུངས་ཀྱང་། ན་ལའི་འཇུག་པ་གཞན་གསུངས་ཡོད་དམ་མེད།
དྲི་བ། སྨྲ་སྒོ་ལས་ན་ཡི་འཇུག་པ་བཅུ་གསུངས་པས་གང་དག་ཡིན་ནམ།
དྲི་བ། དམིགས་ཀྱིས་འབྱེད་པ་ཅེས་པའི་དོན་དང་དེ་ལ་དབྱེ་ན་ག་ཚོད་ཡོད་དམ།
དྲི་བ། རྒྱུ་མཚན་སྟོན་པའི་གོ་དོན་དང་དཔེར་བརྗོད་བྲིས་དང་།
དྲི་བ། རྒྱུ་མཚན་དོན་གྱིས་བསྟན་པའི་གོ་དོན་དང་དཔེར་བརྗོད་བཀོད་དང་།
དྲི་བ། ཕྱི་ཚིག་དེ་གཞན་སོགས་སྟོན་པའི་གོ་དོན་དང་དཔེར་བརྗོད་བཀོད་དང་།
དྲི་བ། འོས་པར་དཀའ་བའི་ཚིག་ལས་ཚིག་ཕྱི་མའི་དོན་ངེས་པར་བྱེད་པའི་གོ་དོན་དང་དཔེར་བརྗོད་བྲིས་དང་།
དྲི་བ། འོས་པའི་ཚིག་ལས་ཚིག་ཕྱི་མའི་དོན་ངེས་པར་བྱེད་པའི་གོ་དོན་དང་དཔེར་བརྗོད་བཀོད་དང་།
དྲི་བ། འགལ་བའང་མི་འགལ་བ་སྟོན་པའི་གོ་དོན་དང་། དཔེར་བརྗོད་འཇོག་དང་།
དྲི་བ། འདྲི་བ་ལ་འཇུག་པའི་གོ་དོན་དང་དཔེར་བརྗོད་བྲིས་དང་།
དྲི་བ། ཐེ་ཚོམ་ལ་འཇུག་པའི་གོ་དོན་དང་དཔེར་བརྗོད་བྲིས་དང་།
དྲི་བ། ལ་ཡིག་སྡུད་པ་ལ་འཇུག་པའི་གོ་དོན་དང་དཔེར་བརྗོད་བྲིས་དང་།
དྲི་བ། ལ་ཡིག་མཚམས་སྦྱོར་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། ལ་ཡིག་སྨོན་པར་འཇུག་པའི་དཔེར་བརྗོད་བྲིས་དང་།
དྲི་བ། ལ་ཡིག་ཚད་འཛིན་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། ལས་དང་བྱ་ཡུལ་དོན་གཅིག་སྟེ་ཞེས་པའི་ལས་དེ་ལ་དོན་སྐབས་སམ། བྱ་བྱེད་ལས་གསུམ་གྱི་ལས་དང་དོན་གཅིག་ཡིན་ནམ་མིན།རྒྱུ་མཚན་གང་ཡིན་ནམ།
དྲི་བ། དེ་ཉིད་ནི་གཉིས་པ་ལས་སུ་བྱ་བའི་ནང་ཚན་དང་། ཚེ་སྐབས་ནི་བདུན་པ་རྟེན་གནས་ཀྱི་ནང་ཚན་དུ་འཇོག་མི་རིགས་ཞེས་མཁས་དབང་སུ་ཡིས་གསུངས་སམ། གཞི་གང་ལ་བརྟེན་ནས་དེ་ལྟར་གསུངས་པ་ཡིན་ནམ།
དྲི་བ། གཤམ་གསལ་དཔེར་བརྗོད་ནང་གི་ལ་དོན་གྱི་ཕྲད་དེ་རྣམས་ལ་དོན་སྐབས་ཀྱི་རྣམ་དབྱེ་གང་ཡིན་ངོས་འཛིན་གྱིས་ཤིག
དྲི་བ། “དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་ཡིན་ན་ཚིག་ཕྲད་ཡིན་པས་ཁྱབ་ཀྱང་། ཚིག་ཕྲད་ཡིན་ན་དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་ཡིན་པས་མ་ཁྱབ།”ཅེས་པའི་གོ་དོན་གང་ཡིན་ནམ།
དྲི་བ། ཅིའི་ཕྱིར་ཨི་ལྡན་ཞེས་བརྗོད་དམ། དེས་ནང་གསེས་རྣམ་དབྱེ་ག་ཚོད་བསྟན་གྱི་ཡོད་དམ།
དྲི་བ། འབྲེལ་སྒྲའི་གོ་དོན་གང་ཡིན་ནམ། དེ་ལ་དབྱེ་ན་ག་ཚོད་ཡོད་དམ།
དྲི་བ། ངོ་བོ་བདག་གཅིག་གི་གོ་དོན་དང་དཔེར་བརྗོད་བྲིས་དང་།
དྲི་བ། རྟེན་དང་བརྟེན་པའི་འབྲེལ་བའི་གོ་དོན་དང་དཔེར་བརྗོད་བྲིས་དང་།
དྲི་བ། ཡན་ལག་དང་ཡན་ལག་ཅན་གྱི་འབྲེལ་བའི་གོ་དོན་དང་དཔེར་བརྗོད་བྲིས་དང་།
དྲི་བ། བདག་པོ་དང་རྫས་ཀྱི་འབྲེལ་བའི་གོ་དོན་དང་དཔེར་བརྗོད་བྲིས་དང་།
དྲི་བ། རྒྱུ་འབྲས་ཀྱི་འབྲེལ་བའི་གོ་དོན་དང་དཔེར་བརྗོད་བྲིས་དང་།
དྲི་བ། ཁྱད་གཞི་ཁྱད་ཆོས་ཀྱི་འབྲེལ་བའི་གོ་དོན་དང་། དཔེར་བརྗོད་བྲིས་དང་།
དྲི་བ། རྩ་བར། རྗེས་འཇུག་ཡི་གེ་བཅུ་པོ་ལ། ཨི་དང་མཐུན་ལུགས་འདི་ཞེས་བྱ། ཞེས་པར་འགྲེལ་དང་།
དྲི་བ། འབྲེལ་སྒྲའི་སྐབས་དེར་རྩ་བ་དང་ལྗོན་དབང་སོ་སོར་གང་འདྲ་གསུངས་ཡོད་དམ།
དྲི་བ། འབྲེལ་སྒྲའི་ཕྲད་སྒྲ་སྦྱོར་བྱེད་ཚུལ་ལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། འབྲེལ་སྒྲའི་ཕྲད་འབྲེལ་བ་སྟོན་པ་མིན་པར་དོན་གཞན་སྟོན་པར་འཇུག་གམ།
དྲི་བ། འབྲེལ་སྒྲར་དངོས་བསྟན་ཕྲད་གང་དག་དང༌། ཤུགས་བསྟན་ཕྲད་གང་ཡིན་ནམ།
དྲི་བ། རྣམ་དབྱེ་གསུམ་པ་བྱེད་སྒྲའི་གོ་དོན་གང་ཡིན་ནམ། དཔེར་བརྗོད་བྲིས་དང་།
དྲི་བ། བྱེད་སྒྲའི་སྐབས་དེར་རྩ་བ་ལས། དེ་ཉིད་ལ་ནི་བཅུ་པ་སྦྱར།བྱེད་པ་པོ་རུ་ཤེས་པར་བྱ། ཞེས་པ་དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། བྱེད་སྒྲའི་ཕྲད་སྒྲ་སྦྱོར་བྱེད་ཚུལ་གང་གི་སྐབས་དང་མཚུངས་སམ།
དྲི་བ། དེབྱེད་པ་པོ་གཙོ་ཕལ་གཉིས་སུ་གསུངས་ཚུལ་ཡོད་པ་དེ་ཇི་ལྟར་བྱས་ནས་དབྱེ་དགོས་སམ།
དྲི་བ། བྱེད་སྒྲ་རྒྱུ་མཚན་སྟོན་པར་འཇུག་པའི་དཔེར་བརྗོད་བྲིས་དང་།
དྲི་བ། བྱེད་སྒྲའི་ཕྲད་ཀྱིས་རྣམ་དབྱེ་མ་ཡིན་པའི་དོན་གཞན་སྟོན་པར་འཇུག་པ་ཡོད་དམ།
དྲི་བ། ས་ཡིག་འབྲེལ་སྒྲའི་ཕྲད་ལྔའི་མཐར་མི་སྦྱར་བར་གཞན་སྒྲོན་མེས་མུན་པ་སེལ་ཞེས་པ་ལྟ་བུའི་སྒྲོན་མེས་ཞེས་པར་ས་ཡིག་མིང་མཐར་སྦྱར་ནས་བྱེད་སྒྲའི་དོན་སྟོན་པ་ཡོད་དམ་མེད་དེའི་རྒྱུ་མཚན་གང་ཡིན་ནམ།
དྲི་བ། བྱེད་འབྲེལ་གཉིས་ཀྱི་ཕྲད་དང་དོན་ལ་ཁྱད་པར་གང་ཡོད་དམ།
དྲི་བ། རྒྱན་སྡུད་ཅེས་པའི་དོན་གང་ཡིན་ནམ། དེ་ལ་དབྱེ་ན་གང་དག་ཡོད་དམ།
དྲི་བ། རྒྱན་སྡུད་ཀྱི་སྐབས་འདིར་རྩ་བ་ལས། ཨཱ་ལི་ཕྱིས་ནས་གཉིས་པ་སྦྱར། ཚིག་རྒྱན་གཉིས་དང་སྡུད་པར་འགྱུར། ཞེས་པ་དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྒྱན་སྡུད་ཀྱི་ཕྲད་དེ་རྣམས་སྒྲ་སྦྱོར་བྱེད་ཚུལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། མཐུན་པའི་ཚིག་རྒྱན་ནི་གང་འདྲ་ཞིག་ལ་ཟེར་རམ།
དྲི་བ། མི་མཐུན་པའི་ཚིག་རྒྱན་གྱི་གོ་དོན་དང་དཔེར་བརྗོད་བྲིས་དང་།
དྲི་བ། ཀྱང་ཡང་འང་གསུམ་མ་ཡིན་པའི་མི་མཐུན་པའི་ཚིག་རྒྱན་གསལ་བྱེད་ཀྱི་སྒྲ་གཞན་གང་ཡོད་དམ།
དྲི་བ། བརྒྱན་སྡུད་ཀྱི་སྡུད་པའི་གོ་དོན་དང་དེ་ལ་དབྱེ་ན་གང་དག་གསུངས་ཡོད་དམ།
དྲི་བ། གཞི་མཐུན་གྱི་སྡུད་པའི་གོ་དོན་དང་དཔེར་བརྗོད་བྲིས་དང་།
དྲི་བ། གོང་མས་འོག་མ་སྡུད་པའི་གོ་དོན་དང་། དཔེར་བརྗོད་བྲིས་དང་།
དྲི་བ། འོག་མས་གོང་མ་སྡུད་པའི་གོ་དོན་དང་དཔེར་བརྗོད་བྲིས་དང་།
དྲི་བ། རྒྱན་སྡུད་ཀྱི་ཕྲད་གསུམ་མ་ཡིན་པའི་སྡུད་ཚིག་གསལ་བྱེད་ཀྱི་སྒྲ་གང་ཡོད་དམ།
དྲི་བ། ཚིགས་བཅད་རྐང་པ་ཁ་སྐོང་ན་རྒྱན་སྡུད་ཀྱི་ཕྲད་གང་སྦྱོར་དགོས་པ་དང་ཁ་མི་སྐོང་ན་་དེ་དེ་ཡི་ཕྲད་གང་སྦྱོར་དགོས་སམ།
དྲི་བ། ཡང་སྒྲས་རྒྱན་སྡུད་ཕུད་པས་དོན་གཞན་སྟོན་པར་འཇུག་གམ།
དྲི་བ། ལྷག་བཅས་ཞེས་པའི་གོ་དོན་གང་ཡིན་ནམ།
དྲི་བ། ལྷག་བཅས་ཀྱི་སྐབས་འདིར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང་དངོས་བསྟན་ཕྲད་དང་ཤུགས་བསྟན་ཕྲད་གང་དག་ཡོད་དམ་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ལྷག་བཅས་ཀྱི་ཕྲད་དངོས་ཤུགས་ཅི་རིགས་ནས་བསྟན་པ་དེ་རྣམས་མིང་མཐར་ཇི་ལྟར་སྦྱོར་ཚུལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ལྷག་བཅས་ལ་རྩ་བའི་ནང་གསེས་དབྱེ་བ་ག་ཚོད་ཡོད་དམ།  ཿ་
དྲི་བ། མཚམས་སྦྱོར་ལྷག་བཅས་ཞེས་པའི་གོ་དོན་དང་། དེ་ལ་དབྱེ་ན་ནང་གསེས་ག་ཚོད་ཡོད་དམ།
དྲི་བ། བྱེད་པས་བྱ་བ་འདྲེན་པའི་གོ་དོན་དང་། དཔེར་བརྗོད་བྲིས་དང་།
དྲི་བ། བྱ་བས་བྱ་བ་འདྲེན་པའི་གོ་དོན་དང་དཔེར་བརྗོད་བྲིས་དང་།
དྲི་བ། དུས་སྔ་ཕྱི་མེད་པ་ཅིག་ཅར་གྱི་གོ་དོན་དང་དཔེར་བརྗོད་བྲིས་དང་།
དྲི་བ། དམ་བཅའ་ལྷག་བཅས་ཀྱི་གོ་དོན་དང་དེར་དབྱེ་ན་ག་ཚོད་ཡོད་དམ།
དྲི་བ། དམ་བཅའི་དབྱེ་བ་འདྲེན་པའི་གོ་དོན་དང་། དཔེར་བརྗོད་བྲིས་དང་།
དྲི་བ། གོ་དོན་ནི་དབྱེ་གཞི་གཅིག་ལས་དབྱེ་བ་སོ་སོར་འབྱེད་པ་ལ་ཟེར་དཔེར་ན། འབྱུང་བ་ནི་ལྔ་སྟེ། ས་དང་། ཆུ། མེ། རླུང་། ནམ་མཁའ་བཅས་སོ་ལྟ་བུ། དབང་པོ་ལྔ་ཡོད་པར་དམ་བཅས་ནས་རྒྱུ་མཚན་དུ་འབྱུང་བ་ལྔ་སོ་སོར་སྟེ་སྒྲས་འདྲེན་པའོ།
དྲི་བ། དམ་བཅའི་གཏན་ཚིགས་འདྲེན་པའི་གོ་དོན་དང་། དཔེར་བརྗོད་བྲིས་དང་།
དྲི་བ། དམ་བཅའི་ངེས་ཚིག་འདྲེན་པའི་གོ་དོན་དང་དཔེར་བརྗོད་བྲིས་དང་།
དྲི་བ། དམ་བཅའི་རྒྱས་བཤད་འདྲེན་པའི་གོ་དོན་དང་། དཔེར་བརྗོད་བྲིས་དང་།
དྲི་བ། གཞན་འདྲེན་ལྷག་བཅས་ཀྱི་གོ་དོན་དང་། དཔེར་བརྗོད་བྲིས་དང་།
དྲི་བ། རྗེས་འཇུག་ས་ཡིག་གི་རྗེས་སུ་ཕྲད་སྟེ་སྒྲ་འཇུག་ན་སྐྱོན་གང་ཡོད་དམ།
དྲི་བ། འབྱེད་སྡུད་ཅེས་པའི་གོ་དོན་གང་ཡིན་ནམ།
དྲི་བ། འབྱེད་སྡུད་ཀྱི་འབྱེད་པ་དང་སྡུད་པ་སོ་སོར་དཔེར་བརྗོད་རེ་བྲིས་དང་།
དྲི་བ། འབྱེད་སྡུད་ཀྱི་སྐབས་དེར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང༌། དངོས་བསྟན་ཕྲད་གང་དག་དང་ཤུགས་བསྟན་གང་ཡིན་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། འབྱེད་སྡུད་ཀྱི་ཕྲད་རྣམས་མིང་མཐར་ཇི་ལྟར་སྦྱོར་ཚུལ་གང་གི་སྐབས་དང་མཚུངས་སམ།
དྲི་བ། འབྱེད་སྡུད་ཀྱི་ཕྲད་གམ་སོགས་བཅུ་གཅིག་པོ་དེ་རྣམས་འབྱེད་སྡུད་གཉིས་ཀྱི་དོན་དུ་འཇུག་པ་གཙོ་ཆེ་ཞིང་ད་དུང་དོན་གཞན་ལ་འཇུག་གམ།
དྲི་བ། འབྱུང་ཁུངས་ཞེས་པའི་དོན་གང་ཡིན་ནམ། རླབས་པའི་།དེ་ཕྱི་ས་
དྲི་བ། རྩ་བར། རྗེས་འཇུག་ཡི་གེ་བཅུ་པོ་ཡི། བཞི་པ་དགུ་པ་ལ་བཅུ་པ། སྦྱར་བ་འབྱུང་ཁུངས་ས་ཡིན་ཏེ། དགར་དང་སྡུད་པའང་དེ་བཞིན་ཡིན།ཞེས་པར་འགྲེལ་དང་། དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ནས་ལས་གཉིས་ཚིག་ཕྲད་དུ་ཞུགས་ན་དོན་གྱི་རྣམ་པ་གང་དག་སྟོན་ནམ།
དྲི་བ། ནས་དང་ལས་ཀྱི་སྒྲ་གཉིས་གོང་འཁོད་དོན་གསུམ་ལ་འོས་ཤིང་འཚམས་པར་འཇུག་སྟངས་གང་འདྲ་ཡིན་ནམ།
དྲི་བ། འབྱུང་ཁུངས་ལ་དབྱེ་ན་ག་ཚོད་ཡོད་དམ། སོ་སོའི་གོ་དོན་དང་དཔེར་བརྗོད་བྲིས་དང་།
དྲི་བ། ས་བོན་ལས་མྱུ་གུ་བྱུང་ལྟ་བུ་འབྱུང་ཁུངས་ཆ་འདྲར་བཞག་དགོས་དོན་གང་ཡིན་ནམ།
དྲི་བ། འབྱུང་ཁུངས་དངོས་དང་འབྱུང་ཁུངས་ཆ་འདྲའི་ཁྱད་པར་གང་ཡིན་ནམ།
དྲི་བ།དུ་བའི་རྟགས་ལས་མེ་ཡོད་པར་ཤེས་ལྟ་བུ་ལས་སྒྲ་རྒྱུ་མཚན་སྟོན་པ་ལ་འཇུག་པ་ཡང་རྣམ་དབྱེ་ལྔ་པ་འབྱུང་ཁུངས་ལས་མི་འདའ་བའི་ཚུལ་གང་ཡིན་ནམ།
དྲི་བ། དགར་བ་ཞེས་པའི་གོ་དོན་དང་དེ་ལ་དབྱེ་ན་ག་ཚོད་ཡོད་དམ།
དྲི་བ། རིགས་མཐུན་དགར་བའི་གོ་དོན་དང་དཔེར་བརྗོད་བྲིས་དང་།
དྲི་བ། རིགས་མི་མཐུན་དགར་བའི་གོ་དོན་དང་དཔེར་བརྗོད་བྲིས་དང་།
དྲི་བ། ཡང་དགར་བར་དབྱེ་ཚུལ་གཞན་ཞིག་ཡོད་པས་དེ་གང་འདྲ་རེད་དམ། སོ་སོར་དཔེར་བརྗོད་བྲིས་དང་།
དྲི་བ། མཁས་དབང་སི་ཏུས། དགར་བ་ལ་རིགས་དང་། བྱ་བ། ཡོན་ཏན་གསུམ་གསུངས་པ་ལས། རྫས་རྐྱང་པ་དགར་བ་མེད་གསུངས་པའི་དགོངས་པ་གང་ཡིན་ནམ།
དྲི་བ། འབྱུང་ཁུངས་ཀྱི་སྡུད་པའི་གོ་དོན་དང་སྡུད་པར་ཕྲད་གང་འཇུག་གམ། དེར་དབྱེ་ན་ག་ཚོད་ཡོད་དམ། སོ་སོར་དཔེར་བརྗོད་རེ་བྲིས་དང་།
དྲི་བ། དགར་སྡུད་ལ་འཇུག་པའི་ནས་ལས་ཀྱི་སྒྲ་འདི་རྣམས་ཀྱང་རྣམ་དབྱེ་ལྔ་པའི་ཡན་ལག་ཉིད་དུ་ཤེས་དགོས་ཚུལ་གང་འདྲ་ཡིན་ནམ།
དྲི་བ། འབྱུང་ཁུངས་ཀྱི་སྐསྐབས་འདིར་ནས་སྒྲ་གོང་གསལ་དོན་རྣམས་ཕུད་པས་དོན་གཞན་ལ་འཇུག་གམ།
དྲི་བ། ནས་ལས་ཀྱི་སྒྲ་གཉིས་ཀྱང་ཕྲད་རང་དབང་ཅན་ཡིན་བཞིན་དུ་ཕྲད་རང་དབང་ཅན་གྱི་ས་བཅད་དུ་མ་བཞག་པའི་རྒྱུ་མཚན་གང་ཡིན་ནམ།
དྲི་བ། འབོད་སྒྲ་ཞེས་པའི་གོ་དོན་གང་ཡིན་ནམ།
དྲི་བ། འབོད་སྒྲའི་སྐབས་འདིར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང་། དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བར་འབོད་པ་གསལ་བྱེད་ཀྱི་སྒྲ་ཀྱེ་ལས་མ་གསུངས་ཀྱང་ཀྭ་ཡེ་དང་ཝ་ཡེ་འབོད་པ་གསལ་བྱེད་ཀྱི་སྒྲར་འགྲོ་བའི་རྒྱུ་མཚན་ཅི་ཡིན་ནམ།
དྲི་བ། ལྗོན་དབང་ལས། “ཕལ་ཆེར་མིང་གི་ཐོག་མར་འཇུག་”ཅེས་པའི་ནང་ཕལ་ཆེར་ཞེས་སྨོས་པའི་དགོས་པ་གང་ཡིན་ནམ།  ོ
དྲི་བ། འབོད་པ་གསལ་བྱེད་ཀྱི་སྒྲ་ཀྱེ་དང་། ཀྭ་ཡེ། ཝ་ཡེ་གསུམ་ཁྱད་པར་རང་ལ་གཞིགས་ཏེ་ཡུལ་མཐོ་དམན་བར་གསུམ་ལ་འཚམས་པར་སྦྱོར་སྟངས་གང་འདྲ་ཡིན་ནམ། སོ་སོར་ཐོག་མཐའ་གཉིས་སུ་འཇུག་པའི་དཔེར་བརྗོད་རེ་བྲིས་དང་།
དྲི་བ། ཀྱེ་ཡིག་འདི་འབོད་སྒྲའི་དོན་མ་ཡིན་པ་དོན་གཞན་གང་ལ་འཇུག་གམ།དྲིས་ལན དོན་གཞན་ངོ་མཚར་བ་དང་ཤིན་ཏུ་ཉམ་ཐག་པ་ལ་འཇུག་པ་ཡོད་དེ་དཔེར་བརྗོད་དེ། ༡ ཀྱེ་མ་ཤེས་བྱ་ཕ་མཐའ་ཡས། དེ་དག་རེ་རེ་སུས་འཇལ་ནུས། དེང་དུས་འདི་ཙམ་ཤེས་པའང་དཀོན་ལྟ་བུ་དང་།༼ ༢ཀྱེ་མ་ཀྱེ་ཧུད་སྡུག་བསྔལ་འདི་འདྲ་བ། ངཕ་མ་ཁྱེད་ཚོས་སྤྱན་གྱིས་མ་གཟིགས་སམ། ལྟ་བུའོ། །
དྲི་བ། ལྗོན་དབང་ལས། ར་རུ་འི་ཡི་འང་ཡང་རྣམས། རྐང་པ་མི་སྐོང་སྐོང་བའི་ཁྱད། ཅེས་པའི་གོ་དོན་གང་ཡིན་ནམ།
དྲི་བ། ལྗོན་དབང་ལས། འོ་འུ་འམ་གྱི་གོང་དུ་ཚེག ཡོད་དམ་མེད་པའང་དེ་བཞིན་ནོ། ཞེས་པའི་གོ་དོན་གང་ཡིན་ནམ།
དྲི་བ། མི་དང་། མི་བོ་མིའུ་དང་། མདའ་དང་མདའ་བོ་མདེའུ་དང་།རྟ་དང་རྟ་བོ་རྟེའུ་དང་། ར་དང་ར་བོ་རེའུ་བཅས་ཀྱི་འུ་ཐོབ་མིན་གྱི་དོན་ལ་ཁྱད་པར་གང་ཡོད་དམ།
དྲི་བ། ཕྲད་རང་དབང་ཅན་ཞེས་བརྗོད་དགོས་དོན་གང་ཡིན་ནམ།དེ་ལ་དབྱེ་ན་ག་ཚོད་ཡོད་དམ།
དྲི་བ། ནི་སྒྲ་ཞེས་པ་འདི་དོན་གང་དག་ལ་འཇུག་པ་ཡིན་ནམ།
དྲི་བ། ནི་སྒྲའི་སྐབས་འདིར་རྩ་བ་ལས་གང་འདྲ་གསུངས་པ་དང་དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ནི་སྒྲ་དགར་བར་འཇུག་པའི་གོ་དོན་གང་ཡིན་ནམ། དེར་དབྱེ་ན་ག་ཚོད་ཡོད་དམ།
དྲི་བ། མཆོག་ཏུ་དགར་བའི་གོ་དོན་དང་། དཔེར་བརྗོད་བྲིས་དང་།
དྲི་བ། དམན་པར་དགར་བའི་གོ་དོན་དང་། དཔེར་བརྗོད་བྲིས་དང་།
དྲི་བ། ཐ་དད་དགར་བའི་གོ་དོན་དང་། དཔེར་བརྗོད་བྲིས་དང་།
དྲི་བ། ཡང་དགར་བ་ལ་དབྱེ་ཚུལ་གཞན་ཞིག་ཡོད་པས་དེ་གང་འདྲ་རེད་དམ། དཔེར་བརྗོད་བྲིས་དང་།
དྲི་བ། ནི་སྒྲ་བརྣན་པར་འཇུག་པའི་གོ་དོན་གང་ཡིན་ནམ། དཔེར་བརྗོད་བྲིས་དང་།
དྲི་བ། ནི་སྒྲ་ངེས་བཟུང་ལ་འཇུག་པའི་གོ་དོན་གང་ཡིན་ནམ། དཔེར་བརྗོད་བྲིས་དང་།
དྲི་བ། ནི་སྒྲ་ཚིག་གི་ཁ་སྐོང་ལ་འཇུག་པའི་གོ་དོན་གང་ཡིན་ནམ།དཔེར་བརྗོད་བྲིས་དང་།
དྲི་བ། ནི་སྒྲ་བརྣན་པ་དང་ངེས་བཟུང་གི་དབྱེ་བ་གང་གིས་འབྱེད་དགོས་སམ།
དྲི་བ། དང་སྒྲ་ཞེས་པ་འདི་དོན་གྱི་རྣམ་པ་གང་དག་ལ་འཇུག་གམ།
དྲི་བ། དང་ཞེས་པའི་ཕྲད་འདི་གྲུབ་ཚུལ་རྩ་བ་ལས་གང་འདྲ་གསུངས་ཡོང་དམ།
དྲི་བ། དང་སྒྲ་སྡུད་པ་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། དང་སྒྲ་འབྱེད་པའི་གོ་དོན་དང་། དཔེར་བརྗོད་བྲིས་དང་།
དྲི་བ། དང་སྒྲ་རྒྱུ་མཚན་སྟོན་པའི་གོ་དོན་དང་། དཔེར་བརྗོད་བྲིས་དང་།
དྲི་བ། དང་སྒྲ་ཚེ་སྐབས་ཀྱི་གོ་དོན་དང་། དཔེར་བརྗོད་བྲིས་དང་།
དྲི་བ། དང་སྒྲའི་གདམས་ངག་དང་འབྱེད་སྡུད་སྐབས་ཀྱི་གདམ་ང་ཅན་གྱི་དོན་གཉིས་ཀྱི་ཁྱད་པར་གང་ཡིན་ནམ། ་
དྲི་བ། མཁས་དབང་ཁ་ཅིག་གིས་གདམས་ངག་ལ་འཇུག་པ”ནི་སྐུལ་ཚིག་དང་སྒྲ་ཅན་རྣམས་ཡིན་ནོ་ཞེས་གསུངས་པ་ལྟར་གཞན་ལ་གདམས་ངག་བྱེད་པ་དང་གཞན་ལ་སྐུལ་ཚིག་བྱེད་པ་གཉིས་དོན་སྟོན་སྟངས་གཅིག་ཏུ་འཛིན་ལུགཔ་ལྟར་འདོད་ན་འགྲིག་གམ།
དྲི་བ། སློབ་སྦྱོང་གྱིས་དང་ལྟ་བུའི་གྱིས་སྒྲ་སྐུལ་ཚིག་སྟོན་པ་ལྟ་བུ་ལས་དང་སྒྲས་སྐུལ་ཚིག་སྟོན་ཐུབ་པའི་རྒྱུ་མཚན་ཅི།
དྲི་བ། སུམ་ཅུ་པའི་སྐབས་དེར་རྒྱུ་མཚན་སྟོན་པ་ལ་འཇུག་པའི་སྒྲ་ག་ཚོད་ཡོད་དམ།
དྲི་བ། སུམ་ཅུ་པའི་སྐབས་དེར་སྡུད་ཚིག་གང་དག་གསུངས་ཡོད་དམ།སོ་སོའི་ཁྱད་པར་གང་ཡིན་ནམ། ་
དྲི་བ། དེ་སྒྲ་ཞེས་པའི་ཕྲད་འདི་དོན་གྱི་རྣམ་པ་ག་ཚོད་ལ་འཇུག་གམ།
དྲི་བ། དེ་སྒྲའི་སྐབས་འདིར་རྩ་བ་ལས་གང་འདྲ་གསུངས་ཡོད་དམ་དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་སམ།
དྲི་བ། ཐ་སྙད་ལྷག་བཅས་ཀྱི་གོ་དོན་དང་དཔེར་བརྗོད་བྲིས་དང་།
དྲི་བ། དེ་སྒྲའི་སྐབས་ཀྱི་ཐ་སྙད་དང་དངོས་པོ་གཉིས་སོ་སོར་གང་འདྲ་ཞིག་ལ་ངོས་འཛིན་དགོས་སམ།
དྲི་བ། ཅི་ཞིག་ལ་དངོས་པོའི་དབང་གིས་འཇུག་པ་ཟེར། དེར་དབྱེ་ན་གང་དག་ཡོད་དམ།
དྲི་བ། བདེན་པའི་དངོས་པོའི་གོ་དོན་དང་དཔེར་བརྗོད་བྲིས་དང་།
དྲི་བ། གསང་བའི་དངོས་པོ་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། བདག་གི་དངོས་པོ་ལ་འཇུག་པའི་གོ་དོན་དང་དཔེར་བརྗོད་བྲིས་དང་།
དྲི་བ། གཞན་ཀྱི་དངོས་པོ་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། ཅི་ཞིག་ལ་དུས་ཀྱི་དབང་གིས་འཇུག་ལ་ཟེར། དེར་དབྱེ་ན་ག་ཚོད་ཡོད་དམ།
དྲི་བ། དུས་འདས་པ་སྟོན་པའི་གོ་དོན་དང་དཔེར་བརྗོད་བྲིས་དང་།
དྲི་བ། དུས་མ་འོངས་པ་ལ་འཇུག་པའི་གོ་དོན་དང་། དཔེར་བརྗོད་བྲིས་དང་།
དྲི་བ། སྨྲ་སྒོ་ལས། བདག་ཉིད་ད་ལྟར་ཉིད་ལ་སྤང་། ཞེས་པའི་དོན་གང་ཡིན་ནམ།
དྲི་བ། བདག་དང་ད་ལྟ་བ་ལ་དེ་སྒྲ་མི་འཇུག་པ་བཞིན་བདག་གི་བ་དང་། ད་ལྟར་བའི་དངོས་པོ་གཉིས་ལའང་དེ་སྒྲ་མི་འཇུག་པས་ཁྱབ་བམ།
དྲི་བ། འདི་སྒྲ་གང་ལ་མི་འཇུག་པའི་སྐོར་《 སྨྲ་སྒོ་》ལས་གང་འདྲ་གསུངས་ཡོད་དམ། དེར་འགྲེལ་དང་།
དྲི་བ། འདི་སྒྲ་དང་དེ་སྒྲའི་འཇུག་ཚུལ་ལ་ཁྱད་པར་གང་ཡོད་དམ།དངོས་ཤུགས་ཅི་རིགས་ནས་བསྟན་པའི་སྤྱི་སྒྲའི་ཕྲད་དེ་རྣམས་གང་ལ་གང་འཚམས་ཀྱིས་སྤྱི་སྒྲ་དངོས་དང་སྤྱི་སྒྲ་བྱེ་བྲག
དྲི་བ ད་སྒྲས་ད་ལྟ་བའི་དོན་སྟོན་ཚུལ་གང་འདྲ་རེད་དམ།
དྲི་བ། གང་སྒྲའི་སྤྱི་སྒྲ་ཞེས་པའི་དོན་གང་ཡིན་ནམ།
དྲི་བ། སྤྱི་སྒྲའི་སྐབས་འདིར་རྩ་བ་ལས་གང་འདྲ་གསུངས་ཡོད་དམ།དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། རྩ་བ་ལྟར་ན་སྤྱི་སྒྲར་དངོས་བསྟན་དང་ཤུགས་བསྟན་གྱི་ཕྲད་གང་དང་གང་མཆིས་སམ།
དྲི་བ། ཅི་དང་ཇི་གཉིས་ལ་ཚིག་གྲོགས་གཞན་སྦྱོར་སྟངས་ལྗོན་དབང་ལས་གང་འདྲ་གསུངས་ཡོད་དམ། དཔེར་བརྗོད་བྲིས་དང་།
དྲི་བ། ལྗོན་དབང་ལས། སུ་ནི་གང་ཟག་གང་ཀུན་ལའོ། ཞེས་གསུངས་པའི་ཚིག་རྐང་དེས་དོན་གང་བསྟན་ནམ།
དྲི་བ།  སྤྱི་སྒྲ་དྲི་བ་སོ་སོར་འཇུག་པའི་དཔེར་བརྗོད་བྲིས་དང་།
དྲི་བ། སྤྱི་སྒྲའི་སྐབས་འདིར་དོན་གང་ཞིག་ལ་སྣང་འཇོག་བྱེད་དགོས་སམ།
དྲི་བ། གང་འདྲ་ཞིག་ལ་བདག་སྒྲ་ཞེས་བརྗོད་དམ།
དྲི་བ། བདག་སྒྲའི་སྐབས་འདིར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ཡོངས་གྲགས་འགྲེལ་ཚུལ་ལྟར་རྩ་བ་ལས་བདག་སྒྲར་དངོས་བསྟན་དང་ཤུགས་བསྟན་གྱི་ཕྲད་ག་ཚོད་ཡོད་དམ།
དྲི་བ། མིང་གང་རུང་བའི་མཐར་བདག་སྒྲའི་ཕྲད་དྲུག་སྔར་མེད་གསར་དུ་སྦྱར་ནས་བདག་པོའི་དོན་གསལ་བར་སྟོན་ཚུལ་གང་འདྲ་རེད་དམ།
དྲི་བ། བདག་སྒྲ་དེ་རྣམས་རྗེས་འཇུག་གང་དང༌། མཐུན་པར་སྦྱར་བ་ལེགས་ཚུལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། བདག་སྒྲ་ཡར་གྱུར་དང་ཆར་གྱུར་ཞེས་པར་གོ་བ་གང་འདྲ་ལེན་དགོས་སམ།
དྲི་བ། གང་འདྲ་ཞིག་ལ་མིང་མཐའ་ཞེས་བརྗོད་དམ།
དྲི་བ། བདག་སྒྲ་དང་མིང་མཐའ་གཉིས་བར་ལ་ཁྱད་པར་གང་ཡོད་དམ།
དྲི་བ། བདག་སྒྲ་དང་ཕྱོགས་མཚུངས་པ་ཅན་དང་ལྡན་མཁན་་རྣམས་བདག་སྒྲར་འཇུག་པའི་དཔེར་བརྗོད་དང་བེམ་པོ་ལའང་འཇུག་པའི་དཔེར་བརྗོད་སོ་སོར་བྲིས་དང་།
ལན། ༡ བདག་སྒྲར་འཇུག་པའི་དཔེར་བརྗོད་ཤེས་རབ་ཅན། ཡོན་ཏན་ཅན། ཡིད་ཅན་ཞེས་དང་། འབྱོར་ལྡན། དཔལ་ལྡན།སྟོབས་ལྡན། བློ་ལྡན་ཞེས་དང་། ཡིག་མཁན། གསོ་དཔྱད་མཁན། ལག་རྩལ་མཁན༑ རྩོམ་མཁན་ཞེས་པ་ལ་སོགས་པ་ལྟ་བུའོ།  བེམ་པོ་ལའང་འཇུག་པའི་དཔེར་བརྗོད། ཀ་བ་ཤིང་ལོ་ཅན། གངས་ཅན་ཞེས་དང་།མེ་ཏོག་འདབ་ལྡན། གངས་ལྡན་ཞེས་དང་། བསིལ་སྦྱིན་མཁན་ཞེས་པ་ལ་སོགས་པ་ལྟ་བུའོ་དེས་ན་ཅན་ལྡན་མཁན་ཡོད་ཚད་བདག་སྒྲ་ཡིན་མི་དགོས་པ་ཤེས་དགོས་སོ།
དྲི་བ། ཡོད་པ་པོ། མེད་པ་པོ། བྱེད་པ་པོ། ཤེས་པ་པོ་བཅས་ཀྱི་ཕོ་སྒྲ་སྔ་ཕྱི་གཉིས་ལས་གང་ནི་བདག་སྒྲ་ཡིན་ནམ།
དྲི་བ། སྨྲ་སྒོ་ལས། བ་ནི་སྤྱི་རུ་བཞག་པ་སྟེ། ཡུལ་དུས་ངེས་པར་མ་བཟུང་བའོ། ཟ་བ་བཟའ་དང་ཟ་པོ་བཞིན། མ་ནིང་དག་ཏུ་བཞག་པར་བྱ།ཞེས་གསུངས་པའི་དོན་ཅི་ཡིན་ནམ།
དྲི་བ། བོད་སྐད་བྱིངས་ལ་སྤྱིར་བཏང་པ་དང་པོ་ཡིག་ཕོ་དང་མ་དང་མོ་ཡིག་མོ་ལ་འཇུག་པ་ཡོད་་པས་སོ་སོར་དཔེར་བརྗོད་བྲིས་དང་། ཡ
དྲི་བ། ཅི་ཞིག་ལ་དགག་སྒྲ་ཞེས་བརྗོད་དམ།
དྲི་བ། དགག་སྒྲའི་སྐབས་འདིར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང་དེའི་ཐད་དུ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ།མ་མི་ཐོག་མ་དང་མིན་མེད་མཇུག་ཏུ་སྦྱར་བའི་དཔེར་བརྗོད་བྲིས་དང་།
ལན། ༡ ས་སྐྱ་ལེགས་བཤད་ལས། སྨྲས་ཤིང་བསྐུལ་བར་གྱུར་པ་ན། དུད་འགྲོ་ལ་ཡང་གོ་བ་སྐྱེ། མ་བསྐུལ་གཞན་གྱིས་མ་སྨྲས་པར། བསམ་པ་ཤེས་ན་མཁས་པ་ཡིན།༢ ས་སྐྱ་ལེགས་བཤད་ལས། བསྟོད་པས་དགའ་བར་མི་འགྱུར་ལ།སྨད་པས་མི་དགར་མི་འགྱུར་ཞིང་། རང་གི་ཡོན་ཏན་ལེགས་གནས་པ། སྐྱེ་བོ་དམ་པའི་མཚན་ཉིད་ཡིན།༣ ས་སྐྱ་ལེགས་པཤད་ལས། ཤེས་རབ་ལྡན་པས་ཉེས་པ་དག སེལ་བར་ནུས་ཀྱི་བླུན་པོས་མིན། ནམ་མཁའ་ལྡིང་གིས་དུག་ཅན་སྦྲུལ། བསད་པར་ནུས་ཀྱི་ཁྭ་ཏས་མིན།༤ ཤིང་གི་བསྟན་བཅོས་ལས། སློབ་སྦྱོང་དུས་ལ་གཡེལ་བ་དེས།མཁས་འདོད་རེ་བ་འབྲས་མེད་ཡིན། མེ་ཏོག་སད་ཀྱིས་འཁྱེར་བ་ཡིས། ཤིང་ལ་འབྲས་བུའི་རེ་བ་མེད། ཅེས་པ་ལྟ་བུའོ།
དྲི་བ། ལྗོན་དབང་ལས། མ་ནི་བར་གྱི་གསལ་བྱེད་ལའང་། ཞེས་གསུངས་པའི་དོན་ཅི་ཡིན་ནམ།
དྲི་བ། མ་ཡིག་བར་གྱི་གསལ་བྱེད་ཅེས་པའི་གོ་དོན་དང་དཔེར་བརྗོད་བྲིས་དང་།
དྲི་བ། མ་དང་མི་ཡིག་གཉིས་གོ་བ་ཉིས་འགྲོ་མར་འགྲོ་ཚུལ་དཔེར་བརྗོད་བྲིས་དང་།
དྲི་བ། སི་ཏུའི་ཞལ་ལུང་དུ་གདམས་ངག་བརྗོད་པས་མཇུག་བསྡུ་བ་ལ་
དྲི་བ། དང་པོ་ཚིགས་བཅད་འགྲོལ་ཚུལ་ལ་འདོམས་པར་རྩ་བ་ལས་གང་འདྲ་གསུངས་ཡོད་དམ།
དྲི་བ། གཉིས་པ། ཉན་པ་པོ་སྤྲོ་བ་སྲིང་པའི་སྒོ་ནས་འདོམས་པ་ལ་དོན་ག་ཚོད་གསུངས་ཡོད་དམ། གང་དང་གང་ཡིན་ནམ།
དྲི་བ། ནང་གསེས་དང་པོ་རྗེས་འཇུག་མེད་དུ་མི་རུང་བསྟན་པར་རྩ་བ་ལས་གང་འདྲ་གསུངས་ཡོད་དམ།
དྲི་བ། ནང་གསེས་གཉིས་པ་རྗེས་འཇུག་ཤེས་པའི་དགོས་པ་བསྟན་པར་རྩ་བ་ལས་གང་འདྲ་གསུངས་ཡོད་དམ།
དྲི་བ། ནང་གསེས་གསུམ་པ་དེ་དོན་ལ་དབབ་པའི་ཚུལ་བསྟན་པར་རྩ་བ་ལས་གང་འདྲ་གསུངས་ཡོད་དམ།
དྲི་བ། གསུམ་པ་བསླབ་ཚུལ་གོ་རིམ་འདོམས་པར་སུམ་ཅུ་པའི་རྩ་བ་ལས་གང་འདྲ་གསུངས་ཡོད་དམ།
དྲི་བ། བཞི་པ། གདམས་ངག་སྣོད་རུང་ལ་བསྟན་དགོས་པར་འདོམས་པར་རྩ་བ་ལས་གང་འདྲ་གསུངས་ཡོད་དམ། དེར་འགྲེལ་དང༌།། ལ་ཕྱི་
དྲི་བ། ཚིག་ཕྲད་ཞིང་སོགས་སྦྱོར་ཚུལ་ལྗོན་དབང་ལས་གང་འདྲ་གསུངས་ཡོད་དམ།
དྲི་བ། ཚིག་ཕྲད་ཞིང་སོགས་དོན་གང་དག་ལ་འཇུག་གམ།
དྲི་བ། ལྗོན་དབང་ལས། འོན་ཀྱང་ཁ་ཅིག་ལྷན་ཅིག་སོགས། མིང་གི་ཆ་དང་མ་ནོར་གཅེས། ཞེས་པའི་གོ་དོན་གང་ཡིན་ནམ།
དྲི་བ། “ལྗོན་དབང་ལས། ས་མཐར་དམིགས་བསལ་ཞེས་མ་གཏོགས།ཤིང་ཤིག་ཤེའོ་ཤེ་ན་འཐོབ།” ཅེས་པའི་ས་མཐར་དམིགས་བསལ་ཞེས་འབྲི་དགོས་དོན་གང་ཡིན་ནམ།
དྲི་བ། ལྗོན་དབང་ལས། རྐྱང་པ་འཕུལ་ལ་འ་མཐའ་དགོས། ཞེས་པའི་དོན་གང་ཡིན་ནམ།
དྲི་བ། ལྗོན་དབང་ལས། གུག་ཀྱེད་བརྩེགས་འདོགས་ཅན་ལ་སྤོངས།ཞེས་པའི་དོན་གང་ཡིན་ནམ།
དྲི་བ། ལེགས་བཤད་ལྗོན་དབང་གི་གཞུང་འདིའི་མཇུག་གི་དོན་བསྡུ་སྐབས་གང་འདྲ་གསུངས་ཡོད་དམ། དེར་འགྲེལ་དང་། ་
དྲི་བ། བརྡ་སྤྲོད་རྟགས་ཀྱི་འཇུག་པའི་གཞུང་ལ་བསླབ་པའི་དགོས་པ་གང་ཡིན་ནམ།
དྲི་བ། རྟགས་འཇུག་ཅེས་པའི་དོན་གང་ཡིན་ནམ།
དྲི་བ། མཚན་དོན་ནི་རྒྱ་གར་སྐད་དུ། བྱཱ་ཀ་ར་ཎ་ལིངྒ་ཨ་བ་ཏཱ་ར་ནཱ་མ།བོད་སྐད་དུ་ལུང་སྟོན་ས་རྟགས་ཀྱི་འཇུག་པ་ཞེས་བྱ་བ། ལུང་སྟོན་པ་དང་རྟགས་ཀྱི་འཇུག་པ་ཞེས་བྱ་བ་ཞེས་པ་གསུམ་གྱི་དོན་གོང་དུ་སྨྲས་ཟིན།
དྲི་བ། རྟགས་ཀྱི་འཇུག་པའི་སྐབས་འདིར་འགྱུར་ཕྱག་འདོད་པའི་དབང་དུ་བྱས་ན་འགྱུར་ཕྱག་སྨོས་ཚུལ་གང་འདྲ་རེད་དམ།
དྲི་བ། སུམ་རྟགས་གཉིས་སུ་འགྱུར་ཕྱག་མི་འདོད་པའི་མཁས་དབང་སུ་ཡིན་ནམ།
དྲི་བ། རྟགས་འཇུག་སྐབས་འདིར་མཆོད་བརྗོད་སྨོས་པའི་དབང་དུ་བྱས་ན་མཆོད་བརྗོད་བྱེད་ཚུལ་གང་འདྲ་རེད་དམ། དེར་འགྲེལ་དང་།
དྲི་བ། རྟགས་འཇུག་པར་རྩོམ་པར་དམ་བཅའ་བ་མ་གསུངས་པའི་རྒྱུ་མཚན་གང་ཡིན་ནམ།
དྲི་བ། མཁས་དབང་གང་གིས་རྟགས་འཇུག་པར་མཆོད་བརྗོད་དང་རྩོམ་པར་དམ་བཅའ་བ་མ་མཛད་པ་ཡིན་ནམ། རྒྱུ་མཚན་གང་ཡིན་ནམ།
དྲི་བ། མཁས་དབང་སི་ཏུས་རྟགས་ཀྱི་འཇུག་པའི་གཞུང་འདི་ལ་རྩ་བའི་ས་བཅད་ག་ཚོད་གསུངས་ཡོད་དམ། གང་དང་གང་ཡོན་ནམ།
དྲི་བ། མིང་གཞི་ཡི་གེ་སྤྱིའི་རྟགས་ཀྱི་དབྱེ་བ་བཤད་པར། རྩ་བ་ལས་གང་འདྲ་གསུངས་པ་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། སྤྱིར་བོད་ཀྱི་ཡི་གེ་ཕོ་མོ་གཉིས་སུ་ཕྱི་ཚུལ་གང་འདྲ་རེད་དམ།དེ་ལྟར་ཕྱེ་དགོས་དོན་ཅི།
དྲི་བ། རྟགས་ཀྱི་འཇུག་པའི་རྩ་ཚིག་ཏུ་ཇི་ལྟར་བཤད་པ་བཞིན་མིང་གཞི་ཡི་གེ་སུམ་ཅུ་ཐམ་པ་སྡེ་པ་ཕྱེད་དང་བཅས་བརྒྱད་ལ་གནས་པ་དེ་སྡེ་ཚན་ལྔའི་རྟགས་སུ་དྲིལ་ཚུལ་གང་འདྲ་རེད་དམ། དེ་ལྟར་དྲིལ་དགོས་དོན་ཅི།
དྲི་བ། གསལ་བྱེད་སུམ་ཅུ་པོ་དེ་རྣམས་སླར་སྡེ་ཚན་གསུམ་གྱི་རྟགས་སུ་དྲིལ་ཚུལ་གང་འདྲ་རེད་དམ། དེ་ལྟར་དྲིལ་དགོས་དོན་ཅི།
དྲི་བ། རྩ་བ་ལས། ཕོ་ཡི་ཡི་གེ་འབའ་ཞིག་ལ། ཞེས་གསལ་བྱེད་སུམ་ཅུ་ཕོ་ཡིག་ཏུ་དངོས་སུ་བསྟན་ནས་ཤུགས་ལ་གང་ཞིག་མོ་ཡིག་ཏུ་གྲུབ་པར་བསྟན་པ་ཡིན་ནམ།
དྲི་བ། དཀའ་གསལ་ལས། སྤྱིར་ན་དབྱངས་མོ་གསལ་བྱེད་ཕོ། ཞེས་པའི་སྤྱི་དེའི་བྱེ་བྲག་གང་ལ་གོ་དགོས་སམ།
དྲི་བ། རྩ་བར། ཙ་སོགས་གསུམ་ནི་ཅ་སོགས་སྦྱར་ཞེས་པའི་ཙ་སོགས་གསུམ་ནི་ཅ་སོགས་ལ་སྦྱར་ཚུལ་གང་འདྲ་རེད་དམ།
དྲི་བ། རྩ་བར། ལྷག་མ་དྲུག་ནི་མོ་རུ་སྦྱར། ཞེས་པའི་ལྷག་མའི་ཡི་གེ་དྲུག་པོ་དེ་གང་དག་ཡིན་ནམ།
དྲི་བ། “ཨ་ནི་མཚན་མེད་ཅེས་ཀྱང་བྱ།” ཞེས་མཁས་དབང་གང་གིས་གསུངས་པ་དང་། “མ་ནིང་མཚན་མེད་ཅེས་ཀྱང་བྱ།”ཞེས་མཁས་དབང་གང་གིས་གསུངས་པ་ཡིན་སོར་སོར་བྲིས་དང་།
དྲི་བ། “ ཨ་ནི་མཚན་མེད་ཅེས་ཀྱང་བྱ། ཞེས་པ་དང་། “མ་ནིང་མཚན་མེད་ཅེས་ཀྱང་བྱ།”ཞེས་པའི་གསུངས་ཚུལ་དེ་གཉིས་ནང་གི་མཚན་མེད་ཅེས་པར་འགྲེལ་ཚུལ་མི་འདྲ་བ་གང་འདྲ་རེད་དམ།
དྲི་བ། “ཨ་ནི་མཚན་མེད་ཅེས་ཀྱང་བྱ།”ཞེས་པའི་ཀྱང་སྒྲས་ནུས་པ་གང་བསྟན་ཡོད་དམ།
དྲི་བ། སྔོན་འཇུག་རྟགས་ཀྱི་འཇུག་པ་བཤད་པ་ལ་ནང་གསེས་ས་བཅད་ག་ཚོད་གསུངས་ཡོད་དམ། གང་དང་གང་ཡིན་ནམ།
དྲི་བ། མིང་གཞི་ལས་སྔོན་རྗེས་དབྱུང་ཚུལ་བཤད་པའི་སྐབས་དེར་རྩ་བ་ལས་གང་འདྲ་གསུངས་ཡོད་དམ།
དྲི་བ། རྩ་བ་ལས། མོ་ཡི་ཡི་གེའི་ནང་ནས་ནི། འཇུག་པའི་ཡི་གེ་བཅུ་དབྱུང་བྱ། ཞེས་པའི་མོ་ཡི་ཡི་གེ་གང་ལ་ངོས་འཛིན་དགོས་སམ།
དྲི་བ། སྔོན་འཇུག་རྟགས་ཀྱི་དབྱེ་ཚུལ་ལ་རྩ་བ་ལས་གང་འདྲ་གསུངས་པ་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། སྔོན་འཇུག་ལྔ་ཡི་བ་ཡིག་ཕོ་དང་ག་ད་གཉིས་མ་ནིང་དང་འ་ནི་མོ་མ་ནི་ཤིན་ཏུ་མོར་བཞག་དགོས་དོན་གང་ཡིན་ནམ།
དྲི་བ། སྔོན་འཇུག་ཡི་གེ་ལྔ་ནི་བྱེད་པ་བཞི་བཞིའི་སྒོ་ནས་འཇུག་པའི་བྱེད་པ་བཞི་གང་དག་ཡིན་ནམ།
དྲི་བ། རྩ་བར་“གང་ལ་འཇུག་བྱེད་གང་གིས་བྱེད།”ཅེས་གང་སྔ་ཕྱི་གཉིས་སོ་སོར་གང་ལ་ངོས་འཛིན་དགོས་སམ།
དྲི་བ། རྩ་བར། ཕོ་ནི་ཕོ་དང་མོ་ལ་འཇུག ཅེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ། >
དྲི་བ། རྩ་བར། མོ་ནི་མོ་དང་མ་ནིང་ལ། ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། མ་ནིང་ཡང་ནི་ཕོ་མོ་ལའོ། །ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། ཤིན་ཏུ་མོ་ནི་མ་ནིང་དང་། མོ་དང་ཤིན་ཏུ་མོ་ཉིད་ལའོ། ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། སྔོན་འཇུག་རྣམས་མིང་གཞིར་མི་འཇུག་ཐད་རྩ་བ་ལས་གང་འདྲ་གསུངས་ཡོད་དམ།
དྲི་བ། རྩ་བ་ལས། ཕོ་ནི་མ་ནིང་ལ་མི་འཇུག མོ་ནི་ཕོ་ལ་འཇུག་པ་མིན། མ་ནིང་རང་ལ་རང་མི་འཇུག ཅེས་པའི་དོན་གང་ཡིན་ནམ། ?
དྲི་བ། རྩ་བ་ལས་རང་གི་སྡེ་དང་ཕྲད་པ་ན། ཕོ་ཡང་མོ་ལ་འཇུག་མི་འགྱུར། མ་ནིང་མོ་ཡང་དེ་བཞིན་ནོ། ཞེས་པའི་དོན་གང་ཡིན་ནམ། ཚིག་རྐང་གཉིས་པ་དང་གསུམ་པར་ཡོད་པའི་ཡང་སྒྲ་དེ་གཉིས་སོ་སོས་དོན་གང་བསྡུས་ནས་བསྟན་ཡོད་དམ།
དྲི་བ། སྔོན་འཇུག་དང་རྗེས་འཇུག་གི་ཡི་གེ་རྣམས་འཇུག་ཡུལ་གྱི་མིང་གཞི་གཙོ་ཕལ་གཉིས་ལས་མིང་གཞི་ཕལ་པར་ཡང་ངོས་འཛིན་ན་སྐྱོན་གང་ཡོད་དམ།
དྲི་བ། རྩ་བར། ཇི་ལྟར་འཇུག་པར་བྱེད་ཅེ་ན། ཕོ་ནི་དྲག་པའི་ཚུལ་གྱིས་ཏེ། མ་ནིང་རན་པར་འཇུག་པ་ཡིན། མོ་ནི་ཞན་པའི་ཚུལ་གྱིས་ཏེ། ཤིན་ཏུ་མོ་ནི་མཉམ་པས་སོ། ཞེས་པའི་གོ་དོན་ལ་འགྲེལ་བཤད་བྱས་ཏེ། སྔོན་འཇུག་ལྔ་སོ་སོ་རང་གི་འཇུག་ཡུལ་དུ་གྱུར་པའི་མིང་གཞི་རྣམས་དང་སྦྱར་ནས་དཔེར་བརྗོད་འགའ་ཞིག་འབྲི་དགོས་པ་དང་སྦྲགས་སྐབས་འདིར་དཀའ་གསལ་ལས་གང་འདྲ་གསུངས་སམ།
དྲི་བ། རྩ་བར། ཤིན་ཏུ་མོ་ནི་མཉམ་པས་སོ། ཞེས་པའི་མཉམ་ཡིག་དེ་ལ་འགྲེལ་ཚུལ་མི་འདྲ་བ་གང་ཡོད་དམ།
དྲི་བ། ཕོ་ནི་འདས་དང་གཞན་སྒྲུབ་ཕྱིར། ཞེས་སོགས་ཀྱི་གཞུང་དོན་དཔྱིས་ཕྱིན་པར་ཤེས་པ་ལ་ཐོག་མར་ངེས་དགོས་པའི་དོན་གང་གསུངས་ཡོད་དམ།
དྲི་བ། བདག་གཞན་གྱི་གོ་དོན་གང་ཡིན་ནམ།
དྲི་བ། སྤྱིར་ལས་ལ་དབྱེ་ན་ག་ཚོད་ཡོད་དམ། གང་དང་གང་ཡིན་ནམ།
དྲི་བ། གང་འདྲ་ཞིག་ལ་ལས་ཀྱི་དངོས་པོ་ཟེར་རམ།
དྲི་བ། གང་འདྲ་ཞིག་ལ་བྱེད་པའི་ལས་ཞེས་ཟེར་རམ།
དྲི་བ། གང་འདྲ་ཞིག་ལ་བྱ་བའི་ལས་ཟེར་རམ།
དྲི་བ། དཀའ་གསལ་ལས་ལས་གང་ཞིག་ལ་བྱེད་པ་པོ། གཞན་དང་དངོས་སུ་འབྲེལ་བ་ཡི། ཞེས་པའི་གཞན་དེ་དང་བདག་གཞན་གཉིས་ལས་གཞན་ཞེས་པ་དེ་གཉིས་ལ་ཁྱད་པར་གང་ཡོད་དམ།
དྲི་བ། བྱེད་པ་པོ་གཞན་དང་དངོས་སུ་འབྲེལ་མིན་ཇི་ལྟར་ཡང་དུས་གསུམ་གྱི་དབྱེ་བ་འཇོག་ཚུལ་གང་འདྲ་ཡིན་ནམ།
དྲི་བ། བྱེད་པ་པོ་ཞིག་གིས་བྱ་བའི་ཡུལ་ལ་བྱ་བ་གང་ཞིག་བྱེད་བྱེད་ཚུལ་དཔེར་བརྗོད་ཅིག་བྲིས་ཏེ་དེར་བདག་གཞན་དུས་གསུམ་གྱི་དབྱེ་བ་ཆ་ཚང་ཞིག་ཕྱེས་དང་།
དྲི་བ། བདག་གཞན་གྱི་དབྱེ་བ་མཛད་པའི་དགོས་པ་གང་ཡིན་ནམ།
དྲི་བ། བྱ་བྱེད་ཀྱི་སྒྲ་ཕན་ཚུན་ཤེད་མཚུངས་ཚུལ་གང་འདྲ་རེད་དམ།
དྲི་བ། དུས་གསུམ་གྱི་དབྱེ་བ་མཛད་པའི་དགོས་པ་གང་ཡིན་ནམ།
དྲི་བ། དུས་གསུམ་གྱི་དབྱེ་བས་བྱ་བྱེད་ཀྱི་ངག་ཀུན་ལ་ཁྱབ་བམ།
དྲི་བ། བདག་གཞན་གྱི་དབྱེ་བས་དུས་གསུམ་ནང་བཞིན་བྱ་བྱེད་ཀྱི་ངག་ཀུན་ལ་ཁྱབ་བམ།
དྲི་བ། སུམ་ཅུ་པའི་སྐབས་དང་རྟགས་འཇུག་སྐབས་ཚད་མའི་སྐབས་བཅས་སོ་སོའི་དུས་གསུམ་འཇོག་སྟངས་ལ་ཁྱད་པར་གང་ཡོད་དམ།
དྲི་བ། གང་འདྲ་ཞིག་ལ་བྱ་བྱེད་ཐ་དད་པ་ཟེར་རམ།
དྲི་བ། བྱེད་པ་པོ་སེམས་ལྡན་སྨྲ་ཤེས་དོན་གོ་བ་ཞིག་གིས་བྱ་བའི་ཡུལ་ལ་བྱ་བ་བྱེད་ཚུལ་དཔེར་བརྗོད་ཅིག་བྲིས་ཏེ་དེར་དབྱེ་བ་དགུ་ལྡན་གྱི་ལས་ཚིག་སོ་སོར་ཕྱེས་དང་།
དྲི་བ། སེམས་ལྡན་ཡིན་ཡང་སྨྲ་ཤེས་དོན་གོ་བ་མ་ཡིན་པའི་གང་ཟག་བདུན་ལྡན་གྱི་ལས་ཚིག་སོ་སོར་ཕྱེས་དང་།
དྲི་བ། སེམས་མེད་བེམ་པོའི་རང་བཞིན་གྱི་བྱེད་པས་བྱ་བ་བྱེད་ཚུལ་དཔེར་བརྗོད་ཅིག་བྲིས་ཏེ་དེར་དབྱེ་བ་བདུན་ལྡན་གྱི་ལས་ཚིག་སོ་སོར་ཕྱེས་དང་།
དྲི་བ། གང་འདྲ་ཞིག་ལ་བྱ་བྱེད་ཐ་མི་དད་པ་ཟེར་རམ།
དྲི་བ། བྱ་བྱེད་ཐ་མི་དད་པའི་བྱ་ཚིག་ལ་ནང་གསེས་དབྱེ་བ་ག་ཚོད་ཡོད་དམ། སོ་སོར་དཔེར་བརྗོད་བཀོད་པ་དང་སྦྲགས་གསལ་བཤད་གྱིས་དང་།
དྲི་བ། ལ་དོན་སྐབས་ཀྱི་དེ་ཉིད་དང་བྱ་བྱེད་ཐ་མི་དད་པ་ལ་ཁྱད་པར་གང་ཡོད་དམ།
དྲི་བ། བྱ་བྱེད་ཐ་དད་པ་དང་བྱ་བྱེད་ཐ་མི་དད་པ་གཉིས་ལ་ཁྱད་པར་གང་ཡོད་དམ། དཔེར་བརྗོད་ཐོག་ནས་གསལ་བཤད་གྱིས་དང་།
དྲི་བ། “བསྐྱོད་”ཅེས་པའི་བྱ་ཚིག་དེ་བྱ་བྱེད་ཐ་དད་པ་དང་བྱ་བྱེད་ཐ་མི་དད་པ་གཉིས་ཀར་འགྲོའམ།
དྲི་བ། ལས་དང་བྱ་ཡུལ་དོན་གཅིག་སྟེ། ཞེས་པའི་ལས་དེ་བརྡ་སྤྲོད་སུམ་ཅུ་པའི་ལ་དོན་སྐབས་དང༌། བརྡ་སྤྲོད་རྟགས་ཀྱི་འཇུག་པའི་སྐབས་གཉིས་ངོས་འཛིན་ཚུལ་གང་འདྲ་ཡིན་ནམ།
དྲི་བ། བྱེད་པ་པོས་གང་བསྒྲུབ་པར་བྱ་བའི་ལས་ཀྱི་དངོས་པོ་སྟེ་བྱ་བྱེད་ལས་གསུམ་གྱི་ལས་དེར་སྤྱིར་བཏང་བྱས་ན་ལ་དོན་གྱི་ཕྲད་མི་འཇུག་ཅེས་སྤྱིར་བཏང་ཞེས་སྨོས་པར་གོ་རྒྱུ་གང་འདུག་གམ།
དྲི་བ། བྱ་བྱེད་ལས་གསུམ་སོ་སོར་གང་འདྲ་ཞིག་ལ་ངོས་འཛིན་དགོས་སམ། དཔེར་བརྗོད་བྲིས་དང་།
དྲི་བ། བྱེད་པ་པོ་ཞིག་གིས་བྱ་བའི་ཡུལ་ལ་བྱ་བ་གང་ཞིག་བྱེད་ཚུལ་དཔེར་བརྗོད་ཅིག་བྲིས་ཏེ་དེར་བྱ་བྱེད་ལས་གསུམ་དང་བདག་གཞན་དུས་གསུམ་དབྱེ་དགོས།
དྲི་བ། རྩ་བར། ཕོ་ནི་འདས་དང་གཞན་བསྒྲུབ་ཕྱིར། ཞེས་པའི་དོན་ཅི་ཡིན་འགྲེལ་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། མ་ནིང་གཉིས་ཀ་ད་ལྟར་ཆེད། ཅེས་པའི་དོན་ཅི་ཡིན་འགྲེལ་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ། .
དྲི་བ། རྩ་བར། མོ་ནི་བདག་དང་མ་འོངས་ཕྱིར། ཞེས་པའི་དོན་ཅི་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། ཤིན་ཏུ་མོ་ནི་མཉམ་ཕྱིར་རོ། ཞེས་པའི་དོན་ཅི་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ། ་ཚོ
དྲི་བ། སྔོན་འཇུག་ཕོ་བ་ཡིག་ནི་ཕོ་ནི་འདས་དང་གཞན་བསྒྲུབ་ཕྱིར།ཞེས་པས་མ་ཚད་དོན་གཞན་ལའང་འཇུག་པ་ཡོད་ན། རྩ་བར་ཕོ་ནི་འདས་དང་གཞན་བསྒྲུབ་ཕྱིར་ཞེས་གསུངས་དོན་ཅི།
དྲི་བ། བྱ་ཚིག་མེད་ཀྱང་སྔོན་འཇུག་ཕོ་ཡིག་བ་དངོས་པོ་གཞན་མཚོན་པ་ལ་འཇུག་པ་ཡོད་དམ།
དྲི་བ། རྩ་བར། མ་ནིང་གཉིས་ཀ་ཞེས་པའི་གཉིས་ཀ་དེ་གང་ལ་གསུང་ཡོད་དམ། །
དྲི་བ། བྱ་ཚིག་མེད་ཀྱང་སྔོན་འཇུག་མ་ནིང་ག་དངོས་པོ་གཞན་མཚོན་པ་ལ་འཇུག་པ་ཡོད་དདམ།
དྲི་བ། དུས་གསུམ་སྤྱིའི་མཚན་ཉིད་གང་ཡིན་ནམ། ནང་གསེས་སོ་སོར་དཔེར་བརྗོད་རེ་བྲིས་དང་། ས་ཚུལདས བསསྐུ1|:ཀྱི་རིགས་ཕྱོགས་པ
དྲི་བ། དུས་གསུམ་སྤྱི་ལ་ཁྱད་ཆོས་དྲུག་ལྡན་དགོས་ཞེས་པའི་ཁྱད་ཆོས་དྲུག་པོ་དེ་གང་དག་ཡིན་ནམ།
ལན། ཁྱད་ཆོས་དྲུག་ནི། ༡. བྱ་ཚིག་ལ་མ་ནིང་ག་ད་གཉིས་གང་རུང་གིས་འཕུལ་བ། ༢. བྱེད་ཚིག་ལ་མོ་འ་ཡིག་གིས་འཕུལ་བ།༣. པ་སྡེ་ལས་གཞན་འདས་ཚིག་ཕོ་ཡིས་འཕུལ་བ། ༤、 དུས་གསུམ་གྱི་བྱ་ཚིག་རྣམས་སྒྲ་གདངས་ཐ་དད་ཡིན་དགོས་པ། ༥. མགོ་ཅན་མེད་ངེས་ཡིན་དགོས་པ། ༦བརྗོད་བདེར་བྱེད་ཚིག་མ་ནིང་གིས་འཕུལ་བ་དང་དྲུག་གོ
དྲི་བ། དུས་གསུམ་སྤྱིར་བཏང་ཞེས་ཅིའི་ཕྱིར་བརྗོད་དམ།
དྲི་བ། དུས་གསུམ་བྱེ་བྲག་གི་མཚན་ཉིད་གང་ཡིན་ནམ། ནང་གསེས་སོ་སོར་དཔེར་བརྗོད་རེ་བྲིས་དང་།
དྲི་བ། དུས་གསུམ་བྱེ་བྲག་ལ་ཁྱད་ཆོས་བཞི་ལྡན་དགོས་ཞེས་པའི་ཁྱད་ཆོས་བཞི་པོ་དེ་གང་དག་ཡིན་ནམ།
དྲི་བ། དུས་གསུམ་བྱེ་བྲག་ཅེས་ཅིའི་ཕྱིར་བརྗོད་དམ།
དྲི་བ། དུས་གསུམ་ཐོར་བུའི་མཚན་ཉིད་གང་ཡིན་ནམ། ནང་གསེས་སོ་སོར་དཔེར་བརྗོད་རེ་བྲིས་དང་།
དྲི་བ། དུས་གསུམ་ཐོར་བུར་ཁྱད་ཆོས་གསུམ་ལྡན་དགོས་ཞེས་པས།ཁྱད་ཆོས་གསུམ་པོ་གང་དག་ཡིན་ནམ།
དྲི་བ། དཀའ་གསལ་ལས་འོན་ཀྱང་བྱེད་པོ་གཞན་དངོས་དང་འབྲེལ་་ལ་འའི་སྔོན་འཇུག་མེད་པར་ངེས་ཤིང་ག་ད་ཉུང་། ཞེས་པས།བའི་འདས་ལ་འབྱེད་པ་པོ་གཞན་དང་དངོས་སུ་འབྲེལ་བའི་འདས་ལ་འའི་སྔོན་འཇུག་རྩ་བ་ནས་མི་འཇུག་པའི་དོན་བསྟན་ནམ། བྱེད་པོ་གཞན་དངོས་དང་འབྲེལ་བའི་འདས་ལ་ག་དའི་སྔོན་འཇུག་ཡོད་པའི་དཔེར་བརྗོད་འགའ་ཞིག་བྲིས་དང་།
དྲི་བ།དཀའ་གསལ་ལས་ད་ལྟ་བ་ལ་བའི་སྔོན་འཇུག་ཉུང་ཞིང་མགོ་ཅན་ད་ལྟ་བར། བས་འཕུལ་མེད་པ་ངེས་པ་ཙམ། ཞེས་པར་འགྲེལ་དང་།
དྲི་བ། དཀའ་གསལ་ལས། གཞན་ཡང་བས་འཕུལ་ཅན་ཕལ་ཆེར།བྱེད་པ་པོ་ནི་ད་ལྟ་དང་། བྱ་ཡུལ་མ་འོངས་པར་བསྡུས་ནས། ཞེས་པའི་དོན་གང་ཡིན་ནམ། རྐང་པ་དང་པོའི་ཕལ་ཆེར་ཞེས་པའི་ཚིག་གིས་ནུས་པ་གང་སྟོན་ནམ།
དྲི་བ། དཀའ་གསལ་ལས། འདས་ལ་བས་འཕུལ་ཡང་འཇུག་ཡོད།ད་ལྟ་བ་ལ་གཉིས་ཀ་མེད། མ་འོངས་འཕུལ་ཡོད་ཡང་འཇུག་མེད། སྐུལ་ཚིག་འཕུལ་མེད་ཡང་འཇུག་ཡོད། སྐབས་འགར་འདས་དང་སྐུལ་ཚིག་ལ། ས་རྐྱང་སྦྱར་བས་འཐུས་པའང་ཡོད། ཅེས་པའི་གསུངས་འདི་དུས་གསུམ་སྤྱི་དང་བྱེ་བྲག་ཐོར་བུ་གསུམ་ལས་གང་ལ་གཏོགས་སམ། ་
དྲི་བ། རྗེས་འཇུག་ཡི་གེ་བཅུ་པོ་ལ་ཕོ་མོ་མ་ནིང་གི་རྟགས་ཀྱི་དབྱེ་བ་ཡོད་དམ་མེད།
དྲི་བ། རྗེས་འཇུག་ཡི་གེ་བཅུ་པོ་རྒྱུ་མཚན་གང་ལ་བརྟེན་ནས་ཕོ་མོ་མནིང་གསུམ་དུ་ཕྱེ་བ་ཡིན་ནམ།
དྲི་བ། རྗེས་འཇུག་ལ་ནང་གསེས་རྟགས་བརྒྱད་དུ་དབྱེ་ཚུལ་གང་འདྲ་ཡིན།
དྲི་བ། རྗེས་འཇུག་བཅུ་པོ་ལའང་བྱེད་པ་བཞི་བཞིའི་སྒོ་ནས་འཇུག་ཚུལ་ཤེས་པར་བྱ་དགོས་པས་བྱེད་བ་བཞི་གང་དག་ཡིན་ནམ།
དྲི་བ། རྗེས་འཇུག་རྣམས་ཚུལ་ཇི་ལྟར་འཇུག་པའང་རྣམ་པ་ག་ཚོད་ཀྱི་སྒོ་ནས་ཤེས་པར་བྱ་དགོས་སམ།
དྲི་བ། རྗེས་འཇུག་བཅུ་ལས་ཕོ་ཡིག་ག་ད་བ་ས་བཞི་ལ་རྒྱུ་མཚན་གང་ལ་ནས་སྐྱེས་བུ་རབ་འབྲིང་ཐ་གསུམ་དུ་ཕྱེ་བ་ཡིན།
དྲི་བ། རྩ་བ་ལས་བསྟན་པའི་དྲག་པ་གསུམ་ཉིད་ནང་ཕྲད་དམ།ཞེས་པའི་དམ་ཞེས་པའི་ཚིག་ནུས་གང་ཡིན་ནམ།
དྲི་བ། མོ་ཙམ་དང་། ཤིན་ཏུ་མོ་ཞེས་པ་དེ་གཉིས་སོ་སོར་གང་འདྲ་ཞིག་ལ་ངོས་འཛིན་དགོས་སམ། དཔེར་བརྗོད་རེ་བྲིས་དང་།
དྲི་བ། རྗེས་འཇུག་བཅུ་ལས་མོ་ཡིག་ང་མ་འ་གསུམ་ལ་རྒྱུ་མཚན་གང་ལ་བརྟེན་ནས་མོ་ཙམ་དང་ཤིན་ཏུ་མོ་གཉིས་སུ་ཕྱེ་བ་ཡིན་ནམ། སྐྱ་༧་
དྲི་བ། འགྱུར་བ་མ་ནིང་དང་མཚན་གཉིས་མ་ནིང་མཚན་མེད་མ་ནིང་གསུམ་སོ་སོར་གང་འདྲ་ཞིག་ལ་ངོས་འཛིར་དགོས་སམ། དཔེར་བརྗོད་བྲིས་དང་།
དྲི་བ། རྗེས་འཇུག་བཅུ་ལས་མ་ན་ར་ལ་གསུམ་ལ་རྒྱུ་མཚན་གང་ལ་བརྟེན་ནས་འགྱུར་བ་མ་ནིང་དང་མཚན་གཉིས་མ་ནིང་མཚན་མེད་མ་ནིང་བཅས་གསུམ་དུ་ཕྱེ་བ་ཡིན་ནམ།
དྲི་བ། མཁས་དབང་སི་ཏུས། རྗེས་འཇུག་བར་མ་མ་ནིང་ན་ར་ལ་གསུམ་མིང་གཞི་མ་ནིང་གི་རྗེས་སུ་ཡང་འཇུག་དང་བཅས་ཞུགས་པ་དེ་འགྱུར་བ་མ་ནིང་དང་མཚན་མེད་མ་ནིང་གང་གི་ཁོངས་སུ་འཇོག་ཡོད་དམ།
དྲི་བ། རྗེས་འཇུག་ལ་ནང་གསེས་རྟགས་བརྒྱད་དུ་དབྱེ་བ་ལས། མིང་གཞི་ལ་ལྟོས་མི་དགོས་པའི་ནང་གསེས་གང་དག་དང་མིང་གཞི་ལ་ལྟོས་དཔའི་ནང་གསེས་གང་དག་ཡིན་ནམ། 
ལན། སྒྲ་གདངས་དྲག་པ་རྗེས་འཇུག་ཕོ་ཡིག་ལ་སྐྱེས་བུ་རབ་འབྲིང་ཐ་གསུམ་ཉིད་དུ་དབྱེ་བ་ནི་རྗེས་འཇུག་ཕན་ཚུན་ནང་ཕྲད་མ་ཕྲད་ཀྱིས་ཡིན་ཏེ་ཞེས་པ་དང་སྒྲ་གདངས་ཞན་པ་རྗེས་འཇུག་མོ་ཡིག་ལ་མོ་ཙམ་དང་།ཤིན་ཏུ་མོ་གཉིས་སུ་དབྱེ་བའང་རྗེས་འཇུག་ཕན་ཚུན་ནང་ཕྲད་ན་སྟེ་ཕྲད་མ་ཕྲད་ཀྱིས་ཡིན་པས། ཞེས་ཕོ་ལ་སྐྱེས་བུ་རབ་འབྲིང་ཐ་གསུམ་དང་མོ་ལ་མོ་ཙམ་ཏུ་མོ་གཉིས་བཅས་ལྔ་ནི་མིང་དང་ཤིན་ཏུ་མོ་གཉིས་བཅས་ལྔ་ནི་མིང་གཞི་ལ་ལྟོས་མི་དགོས་པ་དང་སྒྲ་གདངས་བར་མ་རྗེས་འཇུག་མ་ནིང་ལ་འགྱུར་བ་དང་མཚན་གཉིས་དང་མཚན་མེད་གསུམ་དུ་གང་གཏོགས་པའི་དབྱེ་བ་བྱས་པ་ནི་མིང་གཞིར་འཇུག་ཚུལ་དང་རྗེས་འཇུག་ཕན་ཚུན་ནང་ཕྲད་མ་ཕྲད་གཉིས་ཀའི་སྒོ་ནས་ཡིན་ཏེ་ཞེས་པས།ནང་གསེས་དེ་གསུམ་ནི་མིང་གཞིར་ལྟོས་དགོས་པའོ། །
དྲི་བ། ·རྗེས་འཇུག་གི་སྒྲའི་འཇུག་ཚུལ་ལས། དྲག་ཞན་སྤྱིར་འཇུག་ཚུལ་བཤད་པའི་སྐབས་འདིར་རྩ་བ་ལས། ཕོ་གསུམ་མོ་གཉིས་མ་ནིང་གསུམ།དྲག་ཞན་བར་མ་གསུམ་དུ་འཇུག ཅེས་པར་འགྲེལ་དང༌།
དྲི་བ། རྗེས་འཇུག་གི་འཇུག་ཡུལ་གྱི་ཡི་གེ་ཡིན་ན། འདིར་བསྟན་མིང་གཞི་གཙོ་བོ་ཡིན་པས་ཨེ་ཁྱབ།
དྲི་བ། རྩ་བར། གང་ལ་ཡི་གེ་ཐམས་ཅད་ལ། གང་གིས་བཅུ་པོ་དེ་དག་གིས། ཞེས་རྗེས་འཇུག་བཅུ་ནི་ཀ་ནས་ཨའི་བར་གྱི་མིང་གཞིའི་ཡི་གེ་ཐམས་ཅད་ལ་བྱེ་བྲག་མེད་པར་འཇུག་ཀྱང་དེ་ཐམས་ཅད་ཀྱིས་བརྗོད་བྱའི་དོན་སྟོན་པས་ཨེ་ཁྱབ།
དྲི་བ། རྗེས་འཇུག་བཅུ་ནི་ཀ་ནས་ཨའི་བར་གྱི་མིང་གཞིའི་ཡི་གེ་ཐམས་ཅད་ལ་བྱེ་བྲག་མེད་པར་འཇུག་ཀྱང་དེ་ཐམས་ཅད་ཀྱིས་བརྗོད་བྱའི་དོན་སྟོན་པས་ཁྱབ་པ་མེད་ན་རྟགས་འཇུག་གི་རྩ་བ་ལས་གང་ལ་ཡི་གེ་ཐམས་ཅད་ལ།གང་གིས་བཅུ་པོ་དེ་དག་གིས། ཞེས་པ་ཅིའི་ཕྱིར་གསུངས་པ་ཡིན་ནམ།
དྲི་བ།རྗེས་འཇུག་རྣམས་དོན་གང་དང་གང་ལ་འཇུག་པར་འགྱུར་བའི་ཚུལ་ལ་དབྱེ་ན་རྣམ་པ་ག་ཚོད་ཡོད་དམ།
དྲི་བ། རྩ་བར། སྔ་མ་སྔོན་འཇུག་ལྔ་བཞིན་སྦྱར། ཞེས་པའི་གོ་དོན་འགྲེལ་བཤད་དང་དེའི་ཐད་དུ་དཀའ་གསལ་ལས་གང་འདྲ་གསུངས་པ་ཡོད་དམ།
ལན། རྩ་བའི་གཞུང་ཚིག་དེའི་གོ་དོན་ནི་རྗེས་འཇུག་རྣམས་གང་ལ་ཞུགས་པའི་མིང་དེ་ཉིད། རང་དང་ཚེག་བར་སོ་སོར་ཕྱེ་བའི་མིང་མཐའ་སོགས་ལ་ལྟོས་ནས་སྔ་མར་གྲུབ་པས་དེས་བདག་གཞན་སོགས་དོན་ཅི་ཞིག་སྟོན་པ་ཕལ་ཆེར་མིང་དེའི་སྔོན་དུ་གནས་པ་སྔོན་འཇུག་ལྔ་ལས་གང་ཞིག་ཡིན་པ་དེའི་ནུས་པ་དང་ཇི་ལྟ་བ་བཞིན་དུ་སྦྱར་ནས་བདག་གཞན་དང་དུས་གསུམ་སོགས་གང་ཡིན་རྟོགས་དགོས་སོ། ཞེས་བྱ་བའོ། དེའི་ཐད་དུ་དཀའ་གསལ་ལས། སྔ་མ་གང་ལྟར་འགྱུར་བ་ནི། རྗེས་འཇུག་གང་ལ་ཞུགས་པ་ཡི། མིང་དེས་བདག་གཞན་སོགས་གང་སྟོན། ཕལ་ཆེའི་མིང་དེའི་སྔོན་འཇུག་གི་ནུས་པར་སྦྱར་ནས་རྟོགས་པར་བྱ། ཞེས་གསུངས་སོ།
དྲི་བ། དཀའ་གསལ་ལས། ཕལ་ཆེར་ཞེས་སྨྲོས་པའི་ཚིག་གི་ནུས་པ་གང་སྟོན་ནམ།
དྲི་བ། རྩ་བར། ཕྱི་མ་དག་གི་འདྲེན་ཚུལ་ནི་ཞེས་པའི་གོ་དོན་འགྲེལ་བཤད་གྱིས་དང་།
དྲི་བ། གང་འདྲ་ཞིག་ལ་རྟགས་མཚུངས་འདྲེན་པ་ཟེར་རམ། དཔེར་བརྗོད་བྲིས་དང་།
དྲི་བ། གང་འདྲ་ཞིག་ལ་བརྗོད་བདེ་འདྲེན་པ་ཟེར་རམ། དཔེར་བརྗོད་བྲིས་དང་།
དྲི་བ། རྩ་བར། མིང་མཐའ་དེ་དག་ཉིད་ཀྱིས་ནི། དེ་ཉིད་རང་གི་སྒྲ་མཐུན་པའི།. ཆོས་དངོས་ལས་དང་བྱེད་པ་དང་།. སྦྱིན་དང་འབྱུང་ཁུངས་འབྲེལ་བ་དང་། གནས་དང་འབོད་པའི་སྒྲ་ཡང་དྲངས། གཞན་ཡང་སླར་བསྡུ་ལྷག་པཅས་དང་། འབྱེད་སྡུད་བསྣན་དང་བདག་པོ་དང་། དགག་སྒྲུབ་རྒྱན་དང་དུས་ལའང་འཇུག དེ་དག་སྔ་ཤུགས་འདྲེན་པས་འབྱུང་། ཞེས་པའི་གོ་དོན་འགྲེལ་བཤད་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། དགག་སྒྲུབ་རྒྱན་དང་དུས་ལའང་འཇུག ཅེས་པའི་སྒྲུབ་ཀྱི་དོན་ཅི་ཡིན།
དྲི་བ། རྩ་བར། དེ་དག་ནང་གསེས་གང་འཇུག་པ། མཐར་སྦྱར་འོག་མའི་མིང་དོན་ལས། ཞེས་པའི་གོ་དོན་འགྲེལ་བཤད་གྱིས་དང་།
དྲི་བ། རྟགས་འཇུག་གི་རྩ་བའི་གཞུང་ཚིག་ཏུ། སྤྱིར་འཇུག་ཡོད་དམ་བྱེད་པ་ཡོད། དེ་བཞིན་ཆེད་བྱེད་རྟེན་བྱེད་དང་། ལས་བྱ་བླང་བྱ་བསྒྲུབ་པར་བྱ། སྔོན་དུ་འོས་པ་གནས་པའམ། ཞེས་པའི་གོ་དོན་འགྲེལ་བཤད་གྱིས་དང་།
དྲི་བ། རྩ་བར། སྤྱི་འཇུག་ཡོད་དམ་བྱེད་པ་ཡོད། ཅེས་པའི་སྤྱི་འཇུག་ལ་འགྲེལ་ཚུལ་གཞན་གང་ཡོད་དམ།
དྲི་བ། མིང་མཐའ་ཙམ་གྱིས་རྣམ་དབྱེ་དྲངས་པ་དང་མིང་མཐས་མིང་མཐའ་གཞན་དྲངས་དེས་རྣམ་དབྱེ་དྲངས་པ་ཞེས་པ་དེ་གཉིས་ལ་ཁྱད་པར་གང་ཡོད་དམ།
དྲི་བ། རྣམ་དབྱེ་བརྒྱད་ལ་རྟགས་མཚུངས་དང་བརྗོད་བདེ་འདྲེན་པ་གང་རུང་གི་དཔེར་བརྗོད་རེ་བྲིས་དང༌།
དྲི་བ། རྩ་བར། གཞན་ཡང་ཚིག་དོན་འོག་མ་ལས། བསྡུ་རྒྱུ་ཡོད་དམ་མེད་པ་དང་། གོང་མ་ལས་ཀྱང་དེ་བཞིན་ཏེ། ཞེས་པའི་དོན་གང་ཡིན་ནམ།དེའི་ཐཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། རྣམ་གྲངས་དག་ཀྱང་བཀོད་པ་ལས། བསྐྱར་པ་ཡོད་དམ་མེད་པ་དང་། ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། ཕོ་སྒྲ་དག་ནི་མོ་སྒྲ་དག མིང་གི་མཐའ་ན་ཡོད་མེད་དང་། ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྩ་བར། རྒྱན་དུ་གྱུར་པ་རྣམས་ལ་ཡང་། དོན་ལ་བསྙེགས་པ་ཡོད་མེད་དང་། ཞེས་པའི་དོན་གང་ཡིན་ནམ། དེའི་ཐད་དུ་དཀའ་གསལ་ལས་གང་གསུངས་སམ།
དྲི་བ། རྩ་བར། བསྟན་བྱ་ལྷག་མ་ཡོད་མེད་དང༌། ཚིག་དོན་རྫོགས་དང་མ་རྫོགས་ཀྱིས། དེ་དག་ནང་གསེས་རྣམ་པར་དབྱེ། ཞེས་པའི་གོ་དོན་འགྲེལ་བཤད་དང་དེའི་ཐད་དུ་དཀའ་གསལ་ལས་གང་འདྲ་གསུངས་ཡོད་དམ།
དྲི་བ། རྗེས་འཇུག་གི་ཅི་ཕྱིར་འཇུག་པ་བཤད་པ་ལ་ས་བཅད་ག་ཚོད་གསུངས་ཡོད་དམ།
དྲི་བ། རྗེས་འཇུག་གི་ཡི་གེ་བཅུ་པོ་ནི་དགོས་པ་ཅིའི་ཕྱིར་འཇུག་གམ།
དྲི་བ། ཡི་གེའི་ཁོངས་ནས་མིང་དབྱུང་བ་དང་མིང་གི་ཁོངས་ནས་ཚིག་བྱུང་སྟེ་ཚིག་གིས་བརྗོད་དོན་རྣམས་སྟོན་ཚུལ་གྱི་དཔེར་བརྗོད་གོ་རིམ་ཡོད་པ་ཞིག་བྲིས་དང་།
དྲི་བ། ཞར་བྱུང་ཡི་གེའི་འཇུག་པ་སྤྱིའི་དགོས་པ་བཤད་པ་ལ་ནང་གསེས་ས་བཅད་ག་ཚོད་ཕྱེ་ཡོད་དམ།
དྲི་བ། རྩ་བར། མོ་ཡི་ཡི་གེ་མེད་པ་ན། ཕོ་ཡིག་བརྗོད་པ་མེད་པར་འགྱུར། ཞེས་པའི་ཕོ་མོའི་ཡི་གེ་དེ་གང་ལ་ངོས་འཛིན་དགོས་སམ།
དྲི་བ། ཡི་གེ་འཇུག་པ་སྟོན་པའི་བསྟན་བཅོས་འདི་ཉིད་བརྩམས་པའི་དགོས་པ་བཤད་པ་ལ་ས་བཅད་ག་ཚོད་གསུངས་པ་དང་སོ་སོའི་སྐབས་རྩ་བ་ལས་གང་འདྲ་གསུངས་ཡོད་དམ།
དྲི་བ། རྩ་བར། ཇི་ལྟར་འཇིག་རྟེན་སེམས་ཅན་རྣམས། ཕུང་པོ་ཁམས་དང་སྐྱེ་མཆེད་དང་། གྲུབ་མཐའ་གཞན་ཡང་ཡོད་ན་ཡང་། ཞེས་པའི་ཕུང་པོ་དང་ཁམས། སྐྱེ་མཆེད། གྲུབ་མཐའ་གཞན་ཡང་ཞེས་པ་སོ་སོའི་རྣམ་གྲངས་ངོས་འཛིན་གྱིས་དང་།
དྲི་བ། སི་ཏུའི་ཞལ་ལུང་གི་མཇུག་ཏུ་ལག་པའི་མིག་ལ་དབྱངས་འཇུག་བཞི་བཅུ་དང་མཚམས་ཀྱི་བགྲོད་པར་འཕུལ་རྟེན་རྩ་ཟུང་གིས། ཞེས་པའི་ཚིག་མེད་པ་འ སྤྱི་འཐུས་རྟོག འརྐང་གཉིས་ཀྱི་མཚན་གང་བསྟན་ཡོད་དམ།
དྲི་བ། དཀའ་གསལ་ལས། ཚིག་གིས་སྒྲ་ཙམ་འདྲ་ན་ཡང་། དོན་ལ་ཁྱད་པར་ཤིན་ཏུ་ཆེ། ཞེས་པའི་གོ་དོན་འགྲེལ་བཤད་གྱིས་དང་།  ཾ་
དྲི་བ། དཀའ་གསལ་ལས། སྒྲ་ཤེས་དོན་ལ་མི་རྨོངས། ཞེས་བོད་ཡུལ་དུ་སྒྲ་དེ་གང་ལ་ངོས་འཛིན་དགོས་སམ།
དྲི་བ། དཀའ་གསལ་ལས། འདི་ལ་མ་སྦྱངས་རྨོངས་ཚོད་ཀྱིས།འཆད་རྩོད་རྩོམ་པའི་གྲྭར་འཇུག་པ། ཝ་སྐྱེས་སེང་ལྤགས་གྱོན་པ་བཞིན། ནམ་ཞིག་རྗེས་ངན་གསལ་བར་འགྱུར། ཞེས་པའི་གོ་དོན་གང་ཡིན་ཚིག་ལྷུག་གི་ཐོག་ནས་བྲིས་དང་།