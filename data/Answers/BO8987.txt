ལན། སྐད་ཅིག་མ་ཞེས་པའི་དོན་ནི། མཛོད་ལས། སྐད་ཅིག་མ་བརྒྱ་ཉི་ཤུ་ལ། །དེ་ཡི་སྐད་ཅིག་དེ་དག་ཀྱང་། །དྲུག་ཅུ་ལ་ནི་ཐང་ཅིག་གོ །ཡུད་ཙམ་ཉིན་ཞག་ཟླ་གསུམ་ནི། །གོང་ནས་གོང་དུ་སུམ་ཅུར་འགྱུར། །ཞག་མི་ཐུབ་དང་བཅས་པ་ཡི། །ཟླ་བ་བཅུ་གཉིས་ལ་ལོ་གཅིག །ཅེས་གསུངས་པ་ལྟར། སྐྱེས་བུ་སྟོབས་ལྡན་ཞིག་གིས་སེ་གོལ་གཅིག་གཏོགས་པའི་ཡུན་ལ་ཆ་དྲུག་ཅུ་རྩ་ལྔ་ཕྱེ་་་་བའི་ཆ་གཅིག་ལ། ཐུང་མཐའི་སྐད་ཅིག་མ་ཟེར། དེ་ལྟ་བུའི་ཐུང་མཐའི་སྐད་ཅིག་མ་བརྒྱ་དང་ཉི་ཤུ་ལ། དེའི་སྐད་ཅིག་མ་ཟེར་ལ།བྱ་རྫོགས་ཀྱི་སྐད་ཅིག་མ་ཡང་ཟེར། དེའི་སྐད་ཅིག་མ་དྲུག་ཅུའི་ཡུན་ལ་ཐང་ཅིག་ཟེར། ཐང་ཅིག་སུམ་ཅུ་ལ་ཡུད་ཙམ་ཟེར། ཡུད་ཙམ་སུམ་ཅུ་ལ་ཉིན་ཞག་གཅིག ཉིན་ཞག་སུམ་ཅུ་ནི་ཉིན་ཞག་གི་དབང་དུ་བྱས་པའི་ཟླ་བ་ཡིན་ནོ། །
ལན། སེམས་དང་སེམས་བྱུང་རྣམས་སྐྱེ་ཞིང་མཆེད་པའི་སྒོ་ཡིན་པས་སམ་རྣམ་ཤེས་མཚུངས་ལྡན་དང་བཅས་པ་སྐྱེ་ཞིངམཆེད་པའི་རྒྱུ་དང་རྐྱེན་དང་གནས་ཡིན་པས་སྐྱེ་མཆེད་ཅེས་བྱའོ། །དེས་ན་དཀར་པོ་ལྟ་བུའི་ཁ་དོག་གིས་རང་འཛིན་མིག་ཤེས་མཚུངས་ལྡན་དང་བཅས་པ་སྐྱེ་ཞིང་མཆེད་པའི་རྒྱུ་དང་རྐྱེན་དང་་་་གནས་བྱེད་པས་ན་གཟུགས་ཀྱི་སྐྱེ་མཆེད་དུ་བཞག་པ་ལྟ་བུསམཚོན་པ་ཤེས་དགོས་སོ། །
ལན། སྐྱོན་བརྗོད་པའི་ཚེ་ཚར་གཅད་པའི་གནས་ལ་དབྱེ་ན་གསུམ་ཡོད་དེ། དོན་སྐྱོན་དང་བློ་སྐྱོན། སྒྲ་སྐྱོན་བརྗོད་རྒྱུ་ཡོད་ཀྱང་མི་བརྗོད་པ་དང་། སྐྱོན་མིན་པ་སྐྱོན་བརྗོད་རྒྱུ་ཡོད་ཀྱང་མི་བརྗོད་པ་དང་། སྐྱོན་མིན་པ་སྐྱོན་དུ་བརྗོད་པ་དང༌། སྐབས་སུ་མ་བབ་པའི་སྐྱོན་བརྗོད་པ་དང་གསུམ་ཡོད་པའི་ཕྱིར་རོ། །
ལན། ཇི་སྐད་དུ། མ་ཁྱབ་ཁྱབ་ཆེས་མི་སྲིད་གསུམ། །མཚན་ཉིད་ཀུན་གྱི་སྤྱི་སྐྱོན་ཡིན། །ཞེས་གསུངས་པ་ལྟར། མཚན་ཉིད་ནི་རང་གི་མཚོན་བྱའི་ཆ་ཤས་རྣམས་ལ་མ་ཁྱབ་པས་སྐྱོན་དང་།རང་གི་མཚོན་བྱ་ལས་གཞན་པའི་རང་གི་མཚོན་བྱ་མ་ཡིན་པ་་ལའང་ཁྱབ་པས་སྐྱོན་དང་། རང་གི་མཚོན་བྱའི་དོན་དུ་མི་སྲིད་པའམ་རང་གི་མཚོན་བྱའི་དོན་ལྡོག་མ་ཡིན་པའི་སྐྱོན་གསུམ་པོ་་་་གང་རུང་ཡོད་ན་མཚན་ཉིད་དེ་སྐྱོན་ཅན་ཡིན་པས། མཚན་ཉིད་ཡང་དག་ཡིན་ན་སྐྱོན་དེ་གསུམ་དང་བྲལ་བ་ཞིག་དགོས། དཔེར་ན།དོན་བྱེད་ནུས་པ་དངོས་པོའི་མཚན་ཉིད་དུ་བཞག་ན། དེ་རང་གི་མཚོན་བྱའི་དངོས་པོ་ཐམས་ཅད་ལ་ཁྱབ་པས་མ་ཁྱབ་པའི་སྐྱོན་་མེད། དངོས་པོ་ལས་གཞན་པའི་དངོས་མེད་སོགས་ལ་ཁྱབ་མེད་པས་ཁྱབ་ཆེས་པའི་སྐྱོན་མེད། དོན་བྱེད་ནུས་པ་དེ་དངོས་པོ་ཐམས་ཅད་ལ་སྲིད་ཕྱིར་མི་སྲིད་པའི་སྐྱོན་མེད་པས་སྐྱོན་གསུམ་བྲལ་གྱི་་་་་མཚན་ཉིད་ཡིན།
ལན། མདོག་ཏུ་རུང་བ་དེ། ཁ་དོག་གི་མཚན་ཉིད་ཡིན་ཞིང་། དེ་ལ་དབྱེ་ན། སྔོན་པོ་དང་། སེར་པོ། དམར་པོ། དཀར་པོ་སྟེ་ཡན་ལག་གི་ཁ་དོག་རྣམས་འབྱུང་བའི་རྩ་བར་གྱུར་པའི་རྩ་བའི་་ཁ་དོག་བཞི་དང་། སྤྲིན་དང་དུ་བ། རྡུལ་དང་ཁུག་སྣ། གྲིབ་མ་དང་ཉི་མའི་འོད་ཟེར། སྣང་བ་དང་མུན་པ་སྟེ་ཡན་ལག་གི་ཁ་དོག་བརྒྱད་ཡོད།
ལན། ཁ་དོག་དང་དབྱིབས་ཡིན་མིན་སོགས་ཀྱི་མུ་བཞི་ནི།ཁ་དོག་ཡིན་ལ་དབྱིབས་མ་ཡིན་པའི་མུ་ཡོད་དེ། སྔོ་སེཪ་དཀཪ་དམར་གྲིབ་ཉི་སྣང་མུན་རྣམས་ཡིན་པའི་ཕྱིར། དབྱིབས་ཡིན་ལ་ཁ་དོག་མ་ཡིན་པའི་མུ་ཡོད་དེ།། དབྱིབས་བརྒྱད་པོ་དེ་ཡིན་པའི་ཕྱིར།དབྱིབས་དང་ཁ་དོག་གཉིས་ཀ་ཡིན་པའི་མུ་ཡོད་དེ། སྤྲིན་དུ་བ་རྡུལ་ཁུག་སྣ་བཞི་པོ་དེ་ཡིན་པའི་ཕྱིར། དབྱིབས་དང་ཁ་དོག་གཉིས་ཀ་གང་ཡང་མ་ཡིན་པའི་མུ་ཡོད་དེ། སྒྲ་དྲི་རོ་རེག་བྱ་རྣམས་ཡིན་པའི་ཕྱིར། དེ་ཡང་བྱེ་སྨྲ་བས་སྔོ་སེར་སོགས་བརྒྱད་པོ་འཛིན་པ་ནི་དབྱིབས་ལ་མི་ལྟོས་པར་འཛིན་པས་དབྱིབས་མ་ཡིན་པ་དང་། རིང་ཐུང་སོགས་འཛིན་པ་ཁ་དོག་ལ་མི་ལྟོས་པར་འཛིན་པས་ན་ཁ་དོག་་མ་ཡིན་པ་དང་། སྤྲིན་སོགས་འཛིན་པ་ནི་དབྱིབས་དང་ཁ་དོག་གཉིས་ལ་ལྟོས་པས་གཉིས་ཀ་ཡིན་པར་སེམས་པ་ཡིན་ནོ། །
ལན། ཁ་དོག་ཡིན་ན་དཀར་པོའམ་དམར་པོ་སོགས་ཁ་དོག་གཅིག་གང་རུང་ཡིན་པས་མ་ཁྱབ་སྟེ། ཁ་དོག་ལ་རྩ་བའི་ཁ་དོག་དང་ཡན་ལག་གི་ཁ་དོག་སོགས་དབྱེ་ཚུལ་དུ་མ་ཡོད་པས་དཀཔོའམ་དམར་པོ་སོགས་གང་རུང་གཅིག་ཡིན་པས་མ་ཁྱབ་བོ། །
ལན། སྤྱི་ཡིན་ན་བྱེ་བྲག་ཡིན་པས་ཁྱབ་བམ། བྱེ་བྲག་ཡིན་ན་སྤྱི་ཡིན་པས་ཁྱབ་བམ། ཁྱོད་ཡིན་པ་སྲིད་པའི་ཤེས་བྱ་ཡིན་ན་ཁྱོད་ཀྱི་བྱེ་བྲག་ཡོད་པས་ཁྱབ་བམ། ཁྱོད་མ་ཡིན་པ་མེད་པ་ཡིན་ན་ཁྱོད་བྱེ་བྲག་མ་ཡིན་པས་ཁྱབ་བམ། མི་རྟག་པའི་སྤྱི་ཡིན་ན་སྐད་ཅིག་མའི་སྤྱི་ཡིན་པས་ཁྱབ་བམ། གསེར་བུམ་གྱི་སྤྱི་ཡིན་ན་དངུལ་བུམ་གྱི་སྤྱི་ཡིན་པས་ཁྱབ་བམ། ཆོས་དེའི་སྤྱི་ཡིན་ན་ཆོས་དེའི་བྱེ་བྲག་མ་ཡིན་པས་ཁྱབ་བམ། བུམ་པའི་བྱེ་བྲག་ཡིན་ན་བུམ་པའི་བྱེ་བྲག་གི་བྱེ་བྲག་ཡིན་པས་ཁྱབ་བམ། དངོས་པོའི་སྤྱི་ཡིན་ན་དངོས་པོའི་སྤྱིའི་བྱེ་བྲག་ཡིན་པས་ཁྱབ་བམ། སྤྱི་གསུམ་པོ་གང་རུང་ཡིན་ན་སྤྱི་ཡིན་པས་ཁྱབ་བམ། ཚོགས་སྤྱི་ཡིན་ན་རིགས་སྤྱི་ཡིན་པས་ཁྱབ་བམ། ཡོད་པ་ཡིན་ན་སྤྱི་གསུམ་པོ་གང་རུང་ཡིན་པས་ཁྱབ་བམ། དངོས་པོ་ཡིན་ན་ཚོགས་སྤྱི་ཡིན་པས་ཁྱབ་བམ། དོན་སྤྱི་ཡིན་ན་སྤྱི་མ་ཡིན་པས་ཁྱབ་བམ། སྤྱི་གསུམ་པོ་མི་འགལ་བ་ཡིན་ནམ།གཟུགས་ཀྱི་སྤྱི་ཡིན་ན་ཤེས་པའི་སྤྱི་ཡིན་པས་ཁྱབ་བམ། དངོས་པོའི་སྤྱིའི་སྤྱི་ཡིན་ན་དངོས་པོའི་སྤྱིའི་བྱེ་བྲག་ཡིན་པས་ཁྱབ་བམ། རྟག་པ་ཡིན་ན་བུམ་པའི་སྤྱི་མ་ཡིན་པས་ཁྱབ་བམ། བུམ་པ་དང་ངོ་བོ་གཅིག་ཡིན་ན་བུམ་པའི་སྤྱི་མ་ཡིན་པས་ཁྱབ་བམ་ཞེས་པ་བཅས་སོ།།
ལན། རྟགས་གསལ་གཏོང་བ་པོ་སྔ་རྒོལ་གྱིས། དམ་བཅའ་བ་ཕྱི་རྒོལ་ལ། ཐལ་འགྱུར་འཕེན་བཞིན་པའི་ཐལ་འགྱུར་དེའི་ཁྱབ་པ་ཁྱོད་ཀྱིས་སྔར་ནས་ཁས་བླངས་ཟིན་ཞེས་པའི་དོན་ཡིན།
ལན། ངེས་པ་མེད་དགོས་པ་སྟེ་ངེས་པ་ཕན་ཚུན་ཐ་དད་ཅིང་འགལ་བ་ཡིན་པའི་དོན་ཡིན་ཞིང་། ཐལ་འགྱུར་བཀོད་ཚོད་ཀྱི་སྒོ་ནས་རྟགས་དང་བསྒྲུབ་བྱ་གཉིས་ཕན་ཚུན་མི་མཐུན་ཞིང་འགལ་བ་ཡིན་པའི་དོན་ཡིན་ནོ། །
ལན། ཁྱབ་པ་སྒོ་བརྒྱད་ནི། རྗེས་ཁྱབ་རྣལ་མ། རྗེས་ཁྱབ་ཕྱིན་ཅི་ལོག ཐུར་ཁྱབ་རྣལ་མ། ཐུར་ཁྱབ་ཕྱིན་ཅི་ལོག ལྡོག་ཁྱབ་རྣལ་མ། ལྡོག་ཁྱབ་ཕྱིན་ཅི་ལོག འགལ་ཁྱབ་རྣལ་མ། འགལ་ཁྱབ་ཕྱིན་ཅི་ལོག་དང་བརྒྱད་ཡིན་ནོ། །དྲི་བ ཁྱོད་རྟག་པ་ཡིན་ན་ཁྱོད་ཡིན་ན་རྟག་པ་ཡིན་པས་ཁྱབ་བམ།
ལན། མཁན་ཆེན་དགེ་འདུན་རྒྱ་མཚོ་ཚང་ནི(སྤྱི་ལོ16791765)མདོ་སྨད་རེབ་གོང་ཡུལ་དུ་འཁྲུངས། དགུང་ལོ་བཞི་བཅུ་པར་སྡེ་བ་གཞུང་ནས་ཁོང་གཙང་དཔལ་འཁོར་ཆོས་སྡེའི་མཁནཔོར་བསྐོས། དགུང་ལོ་ལྔ་བཅུ་པར་ཕྱིར་མདོ་སྨད་རེབ་གོང་རོང་བོ་དགོན་དུ་ཕེབས་ནས་གདན་ས་བཟུང་། «བསྡུས་གྲྭའི་རྣམ་གཞག་ལུང་རིགས་ཉི་མ》ཞེས་ཡོངས་གྲགས་སུ་མཁན་ཆེན་བསྡུས་གྲྭར་་་་་འབོད་པ་སོགས་ཚད་མའི་གསུང་རྩོམ་པོད་མང་བོ་མཛད།《མཁན་ཆེན་བསྡུས་གྲྭ》ལ་བསྡུས་ཚན་སུམ་ཅུ་ཡོད་པ་གཤམ་གསལ་ལྟར་ཡིན་ནོ། ། 1.ཁ་དོག་དང་ཕུང་ཁམས་སྐྱེ་མཆེད་ཀྱི་རྣམ་གཞག 2.གཞི་གྲུབ་ཀྱི་རྣམ་གཞག 3.ཡུལ་དང་ཡུལ་ཅན་གྱི་རྣམ་གཞག 4.ལྡོག་པ་ངོས་འཛིན་གྱི་རྣམ་གཞག 5. གཅིག་དང་ཐ་དད་ཀྱི་རྣམ་གཞག 6.ཡིན་ལོག་མིན་ལོག་གི་རྣམ་གཞག 7. ཡིན་གྱུར་མིན་གྱུར་གྱི་རྣམ་གཞག 8.རྒྱུ་འབྲས་ཆུང་ངུའི་རྣམ་གཞག 9.སྤྱི་དང་བྱེ་བྲག་གི་རྣམ་གཞག 10.རྫས་ལྡོག་གི་རྣམ་གཞག 11.འགལ་འབྲེལ་གྱི་རྣམ་གཞག 12. ཡོད་རྟོགས་མེད་རྟོགས་ཀྱི་རྣམ་གཞག13.མཚན་མཚོན་གྱི་རྣམ་གཞག 14. རྒྱུ་འབྲས་ཆེ་བའི་རྣམ་གཞག15.དུས་གསུམ་གྱི་རྣམ་གཞག 16.ཁྱབ་མཐའ་འགོད་ཚུལ་གྱི་རྣམ་གཞག 17.ཁྱབ་པ་སྒོ་བརྒྱད་ཀྱི་རྣམ་གཞག 18. ཐལ་འགྱུར་ཆུང་བའི་རྣམ་གཞག 19.དྲུག་སྒྲའི་རྣམ་གཞག 20.ཁས་ལེན་སོང་ཚུལ་གྱི་རྣམ་གཞག 21.དགག་གཞིའི་རྣམ་གཞག 22.དྲིས་འཕངས་ཀྱི་རྣམ་གཞག 23. ཐལ་འགྱུར་ཆེ་བའི་རྣམ་གཞག 24.དགག་སྒྲུབ་ཀྱི་རྣམ་གཞག 25.གཞན་སེལ་གྱི་རྣམ་གཞག 26. སེལ་འཇུག་དང་སྒྲུབ་འཇུག་གི་རྣམ་གཞག 27.རྗོད་བྱེད་ཀྱི་སྒྲའི་རྣམ་གཞག 28.མཚོན་སྦྱོར་གྱི་རྣམ་གཞག 29.རྟགས་སྦྱོར་གྱི་རྣམ་གཞག 30.འཕགས་པའི་བདེན་པ་བཞིའི་རྣམ་གཞག་བཅས་སོ། །
ལན། རྟགས་དེ་ཡིན་ན་གསལ་བ་དེ་ཡིན་པས་ཁྱབ་པ་ཁས་བླངས། གསལ་བ་དེ་མིན་ན་རྟགས་དེ་མིན་པས་ཁྱབ་པ་ཁས་བླངས། རྩོད་གཞི་དེ་རྟགས་དེ་ཡིན་ཡང་གསལ་བ་དེ་མིན་པར་ཁས་བླངས་པ་བཅས་ཁས་ལེན་འགལ་བ་གསུམ་ཚང་བ་ལ་འཁོར་གསུམ་སྐོར་ཟེར་བ་དང་། རྟགས་དང་གསལ་བ་རྩོད་གཞི་གསུམ་གའི་སྟེང་ནས་ཁྱེད་རང་མགོ་འཁོར་འདུག་པའམ་དོན་གོ་བར་མི་འདུག་ཅེས་པའི་དོན་ཡིན་ཞེས་གསུངས་པ་ལྟར་རོ། །
ལན། གང་དྲན་དྲན་ཟེར་བའི་དོན་ནི། དཔེར་ན། བུམ་པ་མེད་པ་ཡིན་ན། གང་དྲན་དྲན་ཡིན་པས་ཁྱབ། ཅེས་བུམ་པ་ཡོད་པ་ཡིན་མོད། མེད་པ་ཡིན་ན་སེམས་ལ་གང་དྲན་དྲན་བཤད་པ་ལས་གཏད་སོ་གང་ཡང་མེད་པར་གྱུར་པའི་དོན་ཡིན་ནོ། །
ལན། དཔེར་ན། བུམ་པ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ལྟ་བུ་འདི་ལ་མཚོན་ན། བུམ་པ་རྩོད་པའི་གཞིར་བཟུང་ནས། བུམ་པ་དེ་མི་རྟག་པ་ཡིན་དགོས་ཏེ། རྒྱུ་མཚན་རྒྱུ་རྐྱེན་གང་ཞིག་གིས་བྱས་པའམ་གྲུབ་པ་ཡིན་པའི་སྟབས་་་ཀྱིས་སོ་ཞེས་རིམ་བཞིན། དང་པོ་བུམ་པ་ཆོས་ཅན་ཞེས་རྩོད་གཞིར་བཞག གཉིས་པ་མི་རྟག་པ་ཡིན་པར་ཐལ་ཞེས་གསལ་བ་བཀོད།གསུམ་པ་བྱས་པའི་ཕྱིར་ཞེས་རྒྱུ་མཚན་བརྗོད་དེ་བཤད་པ་ཞིག་ལ་་་རྟག་གསལ་རྩོད་གཞི་གསུམ་ག་ཚང་བའི་ཐལ་འགྱུར་ཟེར།
ལན། རང་གི་འབྲས་བུར་གྱུར་པའི་རང་དང་ས་གཅིག་པའི་ཉོན་མོངས་ཅན་ཕྱི་མ་སྐྱེད་བྱེད་དེ་ཀུན་འགྲོའི་མཚན་ཉིད།དཔེར་ན། འདོད་ཁམས་ཀྱི་སས་བསྡུས་པའི་འདོད་ཆགས་དེ་རང་གི་རྒྱུན་ཕྱི་མའི་འདོད་ཆགས་དང༌། འདོད་ཁམས་ཀྱི་སས་བསྡུས་པའི་མ་རིག་པ་དང་ལོག་ལྟ་སོགས་སྐྱེད་བྱེད་ཡིན་པས་ཀུན་འགྲོའི་་་རྒྱུ་ཡིན། དེས་ན་ཀུན་འགྲོའི་རྒྱུ་ལ་ཉོན་མོངས་ཅན་དགོས་སོ། །
ལན། རང་གི་རིགས་འདྲ་ཕྱི་མ་རང་དང་འདྲ་བ་སྐྱེད་བྱེད་དེ་སྐལ་མཉམ་གྱི་རྒྱུའི་མཚན་ཉིད། མཚན་གཞི་ནི། རྒྱུན་ཕྱི་མ་ལྡན་པའི་བུམ་པ་དང་། མིག་ཤེས་ལྟ་བུ། རྒྱུན་ཕྱི་མ་ཡོད་པའི་བུམ་པས་ནི་རང་དང་རིགས་འདྲ་བའི་བུམ་པ་ཕྱི་མ་སྐྱེད། རྒྱུན་ཕྱི་མ་ཡོད་པའི་མིག་ཤེས་ཀྱིས་རང་དང་རིགས་འདྲ་བའི་མིག་ཤེས་ཕྱི་མ་་སྐྱེད་པའི་ཕྱིར། གཞན་ལ་རིགས་འགྲེའོ། །
ལན། རང་རྒྱུ་དང་རིགས་འདྲ་བའི་འབྲས་བུ་དེ་རྒྱུ་མཐུན་གྱི་འབྲས་བུའི་མཚན་ཉིད། དཔེར་ན། བུམ་པ་སྐད་ཅིག་གཉིས་པ་དེ་བུམ་པ་སྐད་ཅིག་དང་པོའི་རྒྱུ་མཐུན་གྱི་འབྲས་བུ་ཡིན། བུམ་པ་སྐད་ཅིག་དང་པོ་ལྡོག་པ་རིགས་འདྲ་བ་དེའི་འབྲས་བུ་ཡིན་པའི་་་་་་ཕྱིར། གཞན་ཡང་ཀ་བའི་འབྲས་བུར་གྱུར་པའི་ཀ་བ་དང༌། བུམ་པའི་འབྲས་བུར་གྱུར་པའི་བུམ་པ་ལྟ་བུའོ། །
ལན། མཚན་ཉིད་གྲྭ་ཚང་མཐའ་དག་ལ་འཛིན་གྲྭ་བབས་པ་དང་འབེབས་པ། འཕར་བ་དང་སློབ་ཞུགས་འགྲོ་ལུགས། དགེ་བཤེས་ཀྱི་མཚན་གནས་ལེན་པ། སློབ་སྦྱོང་གི་ལོ་ཚད་སོགས་ཀྱི་སྒྲིག་ལམ་ཆ་ཚང་བ་ཡོད། སློབ་ཞུགས་འགྲོ་ལུགས་ལ་མཚོན་ན། དབུས་ཀྱི་གྲྭ་ས་ཆེན་པོ་རྣམས་སུ་ཐོག་མར་འཚོ་བའི་ཁག་ཐེག་དགེ་རྒན་་བཙལ་བ་དང་། དེ་ནས་དཔེ་ཆའི་དགེ་རྒན་བསྟེན། དེ་ནས་རིམ་བཞིན་ཁང་ཚན་དང་གྲྭ་ཚང་གི་དགེ་རྒན་དང་དགེ་བསྐོས། མཁན་པོ་བཅས་ལ་སྙན་ཞུ་འབུལ་དགོས། དེ་ནས་མིང་ཐོ་བཀོད་པ་ན་སློབ་གཉེར་པའི་ཁོངས་སུ་ཚུད་པ་རེད། མཚན་གནས་ལ་དགོན་སྡེ་སོ་སོའི་མིང་གི་འདོགས་ལུགས་མི་འདྲ་ཡང་། རབ་འབྱམས་པ་དང་དཀའ་བཅུ་པ་སོགས་ཡོད་ཀྱང་། ད་ལྟ་མཚན་གནས་མཐོ་ཤོས་ནི་དགེ་བཤེས་ལྷ་རམས་པ་ཡིན། ཚད་མ་རིག་པའི་སློབ་སྦྱོང་གི་ཡུན་ཚད་ནི་ཕལ་ཆེར་ལོ་གསུམ་ནས་ལོ་ལྔ་ཡིན།
ལན། གཏན་ཚིགས་ལྟར་སྣང་འགལ་བའི་གཏན་ཚིགས་གཉིས་ཀྱི་ཡ་གྱལ། སྒྲུབ་བྱེད་ཀྱི་རྟགས་དང་བསྒྲུབ་བྱའི་ཆོས་གཉིས་རྒྱབ་འགལ་དུ་གྱུར་པ། དཔེར་ན། སྒྲ་ཆོས་ཅན། རྟག་སྟེ། བྱས་པའི་ཕྱིར། ཞེས་སོགས་རང་བཞིན་གྱི་རྟགས་དང་འབྲས་བུའི་རྟགས་རྣམས་ཕྱིན་ཅི་ལོག་ཏུ་བཀོད་པའོ། །
ལན། ཆོས་མི་མཐུན་པའི་དཔེ་ལྟར་སྣང་ལྔའི་ནང་གསེས།གཏན་ཚིགས་རིག་པའི་སྦྱོར་བ་འགོད་ཚུལ་གྱི་ཆོས་མི་མཐུན་པའི་་་་་་དཔེ་དེ་སྒྲུབ་བྱེད་བཟློག་མི་ནུས་པས་མ་ལྡོག་པའི་སྐྱོན་ཏེ། དཔེར་ན།སྒྲ་རྟག་སྟེ། ཐོགས་པ་མེད་པའི་ཕྱིར། ཆོས་མི་མཐུན་པའི་དཔེར།ལས་བཞིན་ཞེས་བསྒྲུབ་བྱ་ལྡོག་པ་ལ་སྒྲུབ་བྱེད་མི་ལྡོག་པ་སྟེ། ཕ་རོལ་གྱིས་ལས་རྣམས་ནི་ཐོགས་པ་མེད་ལ་མི་རྟག་པར་ཟེར་རོ། །
ལན། བོད་ཀྱི་ཚད་མ་རིག་པའི་ཡན་ལག་གི་རིག་ཚན་ནམ་རིག་གཞུང་དུ་གྱུར་པའི་རྟགས་རིགས་ནི་གཏན་ཚིགས་ཀྱི་རྣམ་གཞག་གསལ་བོར་སྟོན་པའི་རིག་གཞུང་ཡིན་ལ། དེའང་རྟགས་ཀྱི་མཚན་ཉིད་དང་རྟགས་ཀྱི་དབྱེ་བ། རྟགས་དཔེ་ཕྱོགས་གསུམ་གྱི་སྐྱོན་ཡོན་བཅས་གསལ་བོར་བསྟན་ཡོད།
ལན། གཏན་ཚིགས་ཆེན་པོ་ལྔའི་ནང་གསེས། རྒྱུ་ལ་དཔྱོད་པ་དངོས་སྨྲའི་ལོག་རྟོག་གི་བྲག་རི་འཇིག་པ་རྡོ་རྗེ་གཟེགས་་་མ་ལྟ་བུ་རྣམ་པར་ཐར་བའི་སྒོ་མཚན་མ་མེད་པ་སྟོན་པའི་གཏན་་་་་ཚིགས་ཏེ། མྱུ་གུ་ལྟ་བུའི་དངོས་པོ་རྣམས་ཆོས་ཅན། བདེན་་སྐྱེ་བ་མེད་དེ། བདག་དང་གཞན་དང་གཉིས་ཀ་དང་གཉིས་མིན་ཏེ་རྒྱུ་མེད་ལས་མི་སྐྱེ་བའི་ཕྱིར། ཞེས་པ་མི་སྣང་བའི་འབྲེལ་ཟླ་རྒྱུ་མ་དམིགས་པའི་རྟགས་སོ། །
ལན། ཐལ་འགྱུར་ཡང་དག་གང་ཞིག ལྡོག་པ་རང་རྒྱུད་རང་དང་རིགས་གཅིག་པ་འཕེན་པ་དེ་ལྡོག་པ་རང་རིགས་འཕེན་་་་་པའི་ཐལ་འགྱུར་ཡང་དག་གི་མཚན་ཉིད། དེ་ལ་དབྱེ་ན་བཞི་ཡོད།ཐལ་འགྱུར་ཡང་དག་གང་ཞིག ལྡོག་པ་རང་དང་རིགས་མི་མཐུན་པ་འཕེན་པ་དེ། ལྡོག་པ་གཞན་རིགས་འཕེན་པའི་ཐལ་འགྱུར་ཡང་དག་གི་མཚན་ཉིད། དབྱེ་ན་བཅུ་དྲུག་ཡོད། ལྡོག་པ་རང་རྒྱུད་འཕེན་མི་འཕེན་ནི། རྟག་སྦྱོར་ཡང་དག་འཕེན་མི་འཕེན་ལ་གོ་དགོས་སོ། །
ལན། དགེ་བ་ཟག་བཅས་དང་། མི་དགེ་བ་གང་རུང་གིས་བསྡུས་པ། རྣམ་སྨིན་གྱི་རྒྱུའི་མཚན་ཉིད། དགེ་བ་ཟག་བཅས་ནི། མ་རིག་པ་དང་བདག་ཕུང་ལ་ཆགས་པའི་སྲིད་པས་ཀུན་ནས་བསླངས་པའི་དགེ་བ་དག་ལ་རྣམ་སྨིན་གྱི་རྒྱུ་ཞེས་བརྗོད་པའི་རྒྱུ་མཚན་ནི། དཔེར་ན། ཤིང་ཏོག་རིམ་གྱིས་སྨིན་ནས་ལོངས་སྤྱོད་རུང་བ་ལྟར། དགེ་བ་ཟག་བཅས་དང་མི་དགེ་བ་དག་གི་འབྲས་བུ་རིམ་གྱིས་རྣམ་པར་སྨིན་ནས་བདེ་སྡུག་གང་རུང་མྱོང་བར་འགྱུར་་་་བས་དེ་ལྟར་བརྗོད་དོ། །དྲི་བ གང་ཞིག་ལ་རྣམ་སྨིན་གྱི་འབྲས་བུ་ཟེར།
ལན། མངོན་སུམ་ཚད་མའི་ནང་གསེས། རང་གི་ཐུན་མོང་མ་ཡིན་པའི་བདག་རྐྱེན་ཞི་ལྷག་ཟུང་འབྲེལ་གྱི་ཏིང་ངེ་འཛིན་་་ལས་བྱུང་ཞིང་རང་ཡུལ་ཡང་དག་པའི་དོན་ལ་རྟོག་བྲལ་མ་འཁྲུལ་་་བའི་གསར་དུ་མི་བསླུ་བའི་ཤེས་པ། དཔེར་ན། རྣམ་མཁྱེན་དང་།མཐོང་སྒོམ་མཉམ་བཞག་སྐད་ཅིག་དང་པོ་ལྟ་བུའོ། །
ལན། ཕན་ཚུན་གཅིག་ཡིན་པས་ཅིག་ཤོས་ཡིན་པ་གཅོད་ནུས་པའི་ཆོས་དེ་ཕན་ཚུན་སྤང་འགལ་གྱི་མཚན་ཉིད་ཡིན་ལ།དཔེར་ན། ཀ་བུམ་གཉིས་དང་། རྟག་དངོས་གཉིས་ལྟ་བུ་སྟེ། ཀ་བ་ཡིན་པས་བུམ་པ་ཡིན་པ་སྤང་ནུས་པའམ་གཅོད་ནུས་པ་དང་།བུམ་པ་ཡིན་པས་ཀ་བ་སྤང་ནུས་པའམ་གཅོད་ནུས་པ་ཡིན། རྟག་དངོས་གཉིས་ཀྱང་དེ་བཞིན་ནོ། །
ལན། བུམ་པ་འཛིན་པའི་མིག་ཤེས་ནི། བུམ་འཛིན་མངོན་སུམ་ཡིན་ཏེ། དེས་བུམ་པ་མངོན་སུམ་དུ་མཐོང་བའི་ཕྱིར།བུམ་པའི་དོན་སྤྱི་ཡིད་ལ་ཤར་ཏེ་བུམ་པ་འཛིན་པའི་ཡིད་ཤེས་དེ་ལ་བུམ་འཛིན་རྟོག་པ་ཟེར། དེས་མིག་ཤེས་ལྟར་བུམ་པ་མངོན་སུམ་དུ་མཐོང་བ་མིན་ཡང་། ཡིད་ཀྱི་རྟོག་པ་ལ་བུམ་པ་འདི་འདྲའོ་སྙམ་པ་ན་རྟོགས་པའི་གོ་ཆོད་པ་རེད།
ལན། གཉེན་པོ་ཤེས་རབ་ཀྱི་སྟོབས་ཀྱིས་རང་གི་སྤང་བྱ་ཟད་པ་དེ་བྲལ་བའི་འབྲས་བུའི་མཚན་ཉིད། གཉེན་པོ་ཤེས་རབ་ནི་བདག་མེད་རྟོགས་པའི་ཤེས་རབ་ལ་གོ་དགོས་ཏེ། བདག་མེད་རྟོགས་པའི་ཤེས་རབ་ཀྱིས་བདག་མེད་བསྒོམས་པའི་སྟོབས་ཀྱིས་་རང་གི་ངོས་སྐལ་གྱི་ཉོན་མོངས་དང༌། ཤེས་བྱའི་སྒྲིབ་པ་གང་རུང་སྤངས་ནས་ཟད་པའི་ཆ་དེ་ལ། བྲལ་བའི་འབྲས་བུ་ཟེར་ཞིང་། དེ་ནི་རྟག་པ་ཡིན་པས་འབྲས་བུ་བཏགས་པ་བ་ཡིན་གྱི། འབྲས་བུ་དངོས་གནས་མིན་ལ་ཟད་པའི་ཆ་དེ་ལ་འགོག་བདེན་ཟེར་ཞིང་།འགོག་བདེན་དང༌། སོ་སོར་བརྟག་འགོག་བྲལ་འབྲས་རྣམས་དོན་གཅིག་གོ །
ལན། འགལ་བའི་གཏན་ཚིགས་གསུམ་གྱི་ཡ་གྱལ། རྟགས་དང་བསྒྲུབ་བྱ་གཉིས་ཀྱི་རྒྱུ་འབྲས་འགལ་བའི་གཏན་ཚིགས་ལྟར་་་་་་སྣང་། དཔེར་ན། དུང་སྒྲ་ཆོས་ཅན། རྟག་སྟེ། རྩོལ་བྱུང་ཡིན་པའི་ཕྱིར་ཞེས་པ་ལྟ་བུའོ། །
ལན། གཏན་ཚིགས་ལྟར་སྣང་གསུམ་གྱི་ནང་གསེས།ཕྱོགས་ཆོས་གྲུབ་ཀྱང་ཁྱབ་པ་ལ་ཐེ་ཚོམ་བསྐྱེད་པའམ་ཁྱབ་པའིཚུལ་རྣལ་མ་དང་ཕྱིན་ཅི་ལོག་གང་རུང་དུ་མ་ངེས་པའི་རྟགས།དཔེར་ན། སྒྲ་ཆོས་ཅན། མི་རྟག་སྟེ། གཞལ་བྱ་ཡིན་པའི་ཕྱིར།ཞེས་པ་ལྟ་བུ་གཞལ་བྱ་ནི་རྟག་མི་རྟག་གཉིས་ཀར་ཐུན་མོ་དུ་་་་་་་འཇུག་པས་གཅིག་ཏུ་མ་ངེས་པའོ། །
ལན། འགལ་བའི་གཏན་ཚིགས་གསུམ་གྱི་ཡ་གྱལ། རྟགས་དང་དགག་ཆོས་གཉིས་ཕྱིན་ཅི་ལོག་པ། དཔེར་ན་བུམ་པས་དག་པའི་ས་ཕྱོགས་ཆོས་ཅན། སྣང་རུང་གི་བུམ་པ་ཡོད་དེ། སྣང་རུང་གི་བུམ་པ་ཚད་མས་མ་དམིགས་པའི་ཕྱིར། ཞེས་པ་ལྟ་བུའོ། །
ལན། རྟགས་ཡང་དག་གི་ནང་གསེས། དགག་བྱ་འགོག་པ་ལ་ཚུལ་གསུམ་ཚང་བ་སྟེ། དཔེར་ན། མདུན་གྱི་གཞི་འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་ངེས་པའི་དཔྱད་ཤེས་དོན་མཐུན་མེད་དེ། གང་ཟག་དེའི་རྒྱུད་ལ་ཤ་ཟ་དམིགས་བྱེད་ཀྱི་ཚད་མ་མེད་པའི་ཕྱིར། ཞེས་པ་ལྟ་བུ་འགོག་བྱེད་མི་སྣང་མ་དམིགས་པའི་རྟགས་ཀྱིས་དགག་བྱ་ཤ་ཟ་ཡོད་མེད་ཀྱི་་་་་ངེས་ཤེས་དོན་མཐུན་འཇུག་པ་བཀག་པའོ། །དྲི་བ གང་ཞིག་ལ་མུ་བཞི་སྐྱེ་འགོག་གི་གཏན་ཚིགས་ཟེར།
ལན། གང་ལ་རྩོད་པའི་གནས་ཞེས་པ་ནི་མྱོང་བས་རྟོགས་པར་བྱ་བའི་མངོན་གྱུར་དང་། རྟགས་ལ་བརྟེན་ནས་རྟོགས་པར་བྱ་བའི་ལྐོག་གྱུར། ཡིད་ཆེས་པའི་རྟགས་ལ་བརྟེན་ནས་རྟོགས་པར་བྱ་བའི་ཤིན་ཏུ་ལྐོག་གྱུར་དང་གསུམ་ཡོད་ལ། དེ་དག་ལ་རྩོད་པའི་གྲུབ་མཐའ་ཡང་ཡོད་པ་ལ་མེད་པར་འཛིན་པའི་སྐུར་འདེབས་དང་། མེད་པ་ལ་ཡོད་པར་འཛིན་པའི་སྒྲོ་འདོགས། ཡོད་མེད་ཇི་ལྟ་བ་བཞིན་དུ་འཛིན་པའི་དབུ་མའི་གྲུབ་མཐའ་དང་གསུམ་ཡོད་་་་པ་ལས། ལྐོག་གྱུར་གཏན་ལ་འབེབས་བྱེད་ལ། སྒྲུབ་བྱེད་དང་སུན་འབྱིན་གཉིས་ཡོད། དང་པོ་ལ་བསྒྲུབ་བྱ་གོ་བྱེད་ཀྱི་གཏན་ཚིགས་དང་། བསྒྲུབ་བྱ་གཞན་ལ་འདོམས་བྱེད་ཀྱི་སྒྲུབ་ངག་གཉིས་ཡོད།གཉིས་པ་སུན་འབྱིན་པ་ལ་ཡང་ཡང་དག་དང་ལྟར་སྣང་གཉིས།དང་པོ་ནི་གཞན་གྱི་བློ་ངོར་རྟགས་བཀོད་པ་དང་རྗེས་སུ་འགྲོ་ལྡོག་་གང་རུང་བརྗོད་ཅིང་དོན་ལ་གསལ་བོར་བབས་པའི་ངག་ལྟ་་་་་་་དང་། གཉིས་པ་ལ། རྟགས་མེད་པ་མཚོན་ཆ་ཁྲི་སྒྱོགས་དང་། ཁྱབ་པ་མེད་པ་དཔའ་བོ་ལག་རྡུམ། གསལ་བ་མེད་པ་རྨ་བྱ་དུག་འཇོམས་ཀྱི་ཐལ་འགྱུར་དང་གསུམ་མོ།།
ལན། རྩོད་པའི་རིགས་པ་ཞེས་བྱ་བའི་རབ་ཏུ་བྱེད་པ།རྒོལ་ཕྱི་རྒོལ་རྩོད་པ་དང༌། རྒྱལ་ཕམ་ཚར་བཅད་ཀྱི་གནས་སྟོན་པ།སློབ་དཔོན་ཆོས་ཀྱི་གྲགས་པས་བརྩམས་པའི་ཚད་མ་སྡེ་བདུན་ལས་འཕྲོས་པ་ཡན་ལག་ལྟ་བུའི་བསྟན་བཅོས་བཞིའི་ཡ་གྱལ་ཞིག་གོ །
ལན། མཚན་ཉིད་གྲྭ་ཚང་སོ་སོར་རྩོད་ཡིག་སྟེ། དེང་གི་སྐད་ཆའི་སྟེང་ནས་བཤད་ན་སློབ་ཁྲིད་འཆར་གཞི་ཡོད་ལ། དེར་ཆོས་ཐོག(སློབ་དུས)ཁྲིད་བྱའི་ཡིག་ཆ། རྩོད་མཚམས་སོགས་གཏན་འཁེལ་གསལ་བོར་གནང་ཡོད། དཔེར་ན། ངྷིཚའི་རྩོད་ཡིག་དང་བྱ་ཁྱུང་གི་རྩོད་ཡིག་ལྟ་བུའོ། །
ལན། ཚད་མ་རིགས་པའི་གཏེར་ཞེས་པ་དེ་ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས་དུས་རབས་བཅུ་གསུམ་པར་དགུང་ལོ་་སོ་བརྒྱད(སྤྱི་ལོ1220ལོ)སྟེང་མཛད་པ་དང༌། དེའི་བརྗོད་བྱ་གཙོ་བོ་ནི་ཚད་མ་སྡེ་བདུན་གྱི་དགོངས་པ་རྣམས་ཕྱོགས་གཅིག་ཏུ་བསྒྲིགས་ཏེ་ཤེས་བྱ་སྤྱི་ལྡོག་ནས་གཏན་ལ་ཕབ་པ་དང་ཤེས་བྱེད་ཚད་མའི་་་་རང་བཞིན་ངེས་པར་བྱ་བ་གཉིས་ཀྱིས་བསྟན་ཅིང༌། ཡུལ་བརྟགས་པ། བློ་བརྟགས་པ། སྤྱི་དང་བྱེ་བྲག་བརྟགས་པ། སྣང་སེལ་བརྟགས་པ། འགལ་བ་བརྟགས་པ། མཚན་ཉིད་བརྟགས་པ།མངོན་སུམ་བརྟགས་པ། རང་དོན་རྗེས་དཔག གཞན་དོན་རྗེས་དཔག་སྟེ་རབ་བྱེད་བཅུ་གཅིག་ཅན་གྱི་གཞུང་བཅས་སོ། །ས་པཎ་གྱིས་སྔ་ཕྱིར་འཕགས་བོད་ཀྱི་མཁས་པ་བརྒྱད་ལས་ཚད་མ་རིགཔའི་བསྟན་བཅོས་སུམ་ཅུ་ལྷག་གསན་འདུག་པར་མ་ཟད། ཐོས་བསམ་གྱི་གཞུང་ལ་བོད་ཀྱི་མཁས་པ་དག་ལས་གཙོ་ཆེར་ཚད་མ་་་་རྣམ་ངེས་དང་རྒྱ་གར་པཎ་ཆེན་དག་ལས་ཚད་མ་རྣམ་འགྲེལ་་གསན་པ་གསལ། རྒྱ་གར་གྱི་པཎ་ཆེན་དག་ལས་ཚད་མར་གསན་དུས་རྒྱ་གར་བསྟན་བཅོས་མང་བོ་ཞིག་གསན་ནས་བསྒྱུར་ཅིང་ཞུས་པ་ནི་ས་པཎ་གྱི་ཐོས་བསམ་ཁྲོད་ཀྱི་ཐུན་མོང་མ་ཡིན་པའི་ཁྱད་ཆོས་ཤིག་ཏུ་མཐོང་། རྒྱ་གར་གྱི་པཎ་ཆེན་དག་ལས་ཚད་མ་གསན་པ་ནི་ས་པཎ་གྱིས་ཚད་མ་རིག་པར་ཐོས་བསམ་རྒྱ་ཆེར་མཛད་པའི་དུས་་་སྐབས་གལ་ཆེན་ཞིག་ཡིན་པར་མ་ཟད། ས་པཎ་གྱིས་ཁ་ཆེ་པཎ་ཆེན་ལས་ཚད་མ་གསན་ཏེ་སྒྲོ་འདོགས་མང་བོ་ཞིག་བཅད་ཅེས་་་རྣམ་ཐར་དུ་གསལ་བ་ལྟར་ས་པཎ་གྱི་སློབ་གཉེར་ལ་མཐུན་རྐྱེན་ཆེན་པོ་བསྐྲུན། ས་པཎ་གྱིས་ཚད་མ་རིགས་གཏེར་བརྩམས་ནས་འཆད་ཉན་རྒྱ་ཆེར་སྤེལ་བར་བརྟེན་སྔོན་གསང་ཕུ་དགོན་བོད་ཀྱི་་་་ཚད་མ་རིག་པའི་འཆད་ཉན་གྱི་ལྟེ་བ་ཡིན་པ་ཕྱིས་སུ་ས་སྐྱ་དགོན་་་་ཚད་མའི་འཆད་ཉན་གྱི་ལྟེ་བར་ཆགས་པར་མ་ཟད། སྔོན་དབུས་སུ་ཚད་མ་རིག་པ་རྒྱ་ཆེར་དར་ནའང་དུས་ཕྱིས་གཙང་ཕྱོགས་སུ་འཆད་ཉན་རྒྱ་ཆེར་དར་བར་སྐུལ་འདེད་ཐེབས་པས། ས་སྐྱ་པཎ་ཆེན་གྱིས་ཚད་མ་རིགས་གཏེར་མཛད་པ་ནི་བོད་ཀྱི་ཚད་མའི་་་་་་་་་འཆད་ཉན་དུས་རིམ་གསར་བ་ཞིག་ཏུ་བརྒལ་བར་ཆ་རྐྱེན་བསྐྲུན་་་་པར་མ་ཟད། བོད་ཀྱི་ཚད་མ་རིག་པ་འཕེལ་རྒྱས་འགྲོ་བར་གལ་ཆེའི་ནུས་པ་ཐོན་ཡོད་ཅེས་བཤད་ཆོག་ཆོག་རེད། ཕྱིས་སུ་བོད་མཁས་པ་རིམ་བྱོན་གྱིས་ཚད་མའི་བསྟན་བཅོས་ཆེན་མོ «《ཚད་མ་་་་རིགས་གཏེར》>གྱི་འགྲེལ་དང་བཅས་པ་ཚད་མའི་གཞུང་མངབོ་་་་་་མཛད། ཚད་མ་སོགས་གཞུང་ཆེན་གྱི་བཤད་གྲྭ་དར་ཞིང་རྒྱས་པར་མཛད་པས་ཆེད་གཉེར་སློབ་མ་ཁྲི་ཕྲག་ཙམ་འདུས། ས་སྐྱ་པཎ་ཆེན་གྱི《ཚད་མ་རིགས་གཏེར》ལ་གོ་རམས་པའི་རིགས་གཏེར་འགྲེལ་་་་་བ། པཎ་ཆེན་ཤཱཀྱ་མཆོག་ལྡན་གྱི་རིགས་གཏེར་འགྲེལ་བ། མཁན་ཆེན་ངག་དབང་ཆོས་གྲགས་ཀྱི་རིགས་གཏེར་འགྲེལ་བ་སོག་་་་་འགྲེལ་བ་མང་བོ་ཡོད།
ལན། རང་དངོས་སུ་རྟོགས་པའི་ཚད་མ་དེས་དེ་དང་འགལ་ཟླར་གྱུར་པའི་བློ་ལ་གནོད་པ་ཅན་གྱི་འགལ་བ། དཔེར་ན།བྱས་རྟག་གཉིས་ལྟ་བུ་གཞི་སྒྲ་དེ་བྱས་པ་ཡིན་པར་རྟོགས་པའི་བློས་་སྒྲ་མི་རྟག་པར་རྟོགས་པའི་བློ་སྐྱེད་ཅིང་། སྒྲ་མི་རྟག་པར་རྟོགས་པའི་བློས་སྒྲ་རྟག་འཛིན་ལ་གནོད་པ་ཕན་ཚུན་སྤང་འགལ་གྱི་ཚད་་་མས་གནོད་འགལ་དང༌། དུ་བ་དང་གྲང་རེག་གཉིས་ལྟ་བུ། མེ་ཡོད་པར་ངེས་པའི་ཚད་མས་གཞི་དེར་གྲང་བ་སེལ་བར་ངེས་པའི་་་ཚད་མ་འདྲེན་པས་གྲང་རེག་ཡོད་པར་འཛིན་པ་ལ་གནོད་པའོ། །
ལན། གཟུགས་འཛིན་པའི་ཡིད་ཀྱི་དབང་པོའི་མངོན་སུམ་སྟེ། རང་གི་བདག་རྐྱེན་གཟུགས་འཛིན་ཡིད་ཀྱི་དབང་པོ་ལས་དངོས་སུ་སྐྱེས་པའི་གཞན་རིག་གི་ཤེས་པ་རྟོག་བྲལ་མ་འཁྲུལ་བ།གཟུགས་འཛིན་དབང་མངོན་སྐད་ཅིག་ཕྱི་མ་ལྟ་བུ་སྟེ། རང་གི་གཟུང་དོན་གྲོགས་སུ་ཡོད་པའི་དབང་མངོན་གཅིག་གིས་དེ་མ་ཐག་རྐྱེན་བྱས་པ་ལས་བྱུང་བའི་གཞན་རིག་གི་ཤེས་པ་རྟོག་བྲལ་མ་འཁྲུལ་བའོ། །
ལན། ཚད་མ་རིག་པ་སློབ་གཉེར་བྱེད་པའི་དགོན་སྡེ་དང་གྲྭ་ཚང་མཐའ་དག་ལ་རང་རང་གི་ཡིག་ཆ་སྟེ། དེང་གི་སྐད་ཆའི་སྟེང་ནས་བཤད་ན། སློབ་དེབ་ཡོད། དགེ་ལྡན་པར་མཚོན་ན། སྒོ་མང་ཡིག་ཆ་དང་རྗེ་བཙུན་པའི་ཡིག་ཆ། བསོད་གྲགས་ཡིག་ཆ་ཡོད་པ་ལྟ་བུའོ། །
ལན། རང་དོན་རྗེས་དཔག་ཅེས་པ་ནི་བུའི་རྒྱུད་ཀྱི་ཕའི་གཟུགས་འཛིན་དབང་མངོན་ལྟ་བུ་སྟེ། དབང་མངོན་དེས་རང་གི་གཞལ་བྱའི་བདག་ཉིད་ཕའི་གཟུགས་དེ་ཉིད་ལ་ངེས་པ་སྟེ་ངེས་་་་་་་་ཤེས་རྟོག་པ་རང་སྟོབས་ཀྱིས་འདྲེན་པ་ལས་ཚད་མ་གཞན་ལབརྟེན་མི་དགོས་ལ། གཞན་ལས་ངེས་ཀྱི་ཚད་མ་ནི། དཔེར་ན།དོན་ལ་མེའི་ཁ་དོག་ཡིན་ཞིང་། མེའི་ཁ་དོག་ཡིན་མིན་ཐེ་ཚོམ་ཟ་དུས་ཀྱི་རྒྱང་རིང་པོའི་ཁ་དོག་དམར་ལམ་པ་འཛིན་པའི་དབང་་་་་་་མངོན་ལྟ་བུ། དབང་མངོན་དེས་རང་གི་གཞལ་བྱའི་བདག་ཉིད་མེའི་ཁ་དོག་ཡིན་པའི་ངེས་པ་སྟེ་ངེས་ཤེས་རྟོག་པ་རང་སྟོབས་ཀྱིས་་འདྲེན་མི་ནུས་པར་ཕྱིས་འབྱུང་གི་ཚད་མ་གཞན་ལ་བརྟེན་ནསས་མེའི་ཁ་དོག་ཡིན་པར་ངེས་པའི་ངེས་ཤེས་འདྲེན་དགོས་པས།གཞན་ལས་ངེས་ཀྱི་ཚད་མ་ཞེས་བརྗོད་དོ། །ཡང་ན་རང་གི་གཞལ་བྱའི་བདག་ཉིད་ཡུལ་སྟེང་དུ་མེད་ན་རང་ཉིད་མི་འབྱུང་བ་ལ་ངེས་་པ་རང་སྟོབས་ཀྱིས་འདྲེན་ནུས་པ་ཞེས་སྦྱོར་རོ། །
ལན། དགེ་བ་དང་མི་དགེ་བ་གང་ཡང་མ་ཡིན་པ་ཐམས་ཅད་ལ་ལུང་མ་བསྟན་པ་ཟེར་ཏེ། དགེ་བ་ཡིན་པར་ལུང་དུ་བསྟན་པ་མེད། མི་དགེ་བ་ཡིན་པར་ལུང་དུ་བསྟན་པ་མེད་པས་སོ། །དཔེར་ན། བུམ་པ་དང་། ཀ་བ་ཡང་ལུང་མ་བསྟན་པ་ཡིན་ཏེ།དགེ་མི་དགེ་གང་ཡང་མ་ཡིན་པའི་ཕྱིར་རོ། །
ལན། ཕན་ཚུན་རྫས་སུ་གྲུབ་པའི་དུས་མཉམ་ཡང་ཡིན།ཕན་ཚུན་སྐྱེ་བ་ལ་གེགས་མི་བྱེད་པ་ཡང་ཡིན་པའི་གཞི་མཐུན་དུདམིགས་པ་དེ་ལྷན་ཅིག་འབྱུང་རྒྱུའི་མཚན་ཉིད། མཚན་གཞི་ནི།དུས་མཉམ་པའི་ཀ་བུམ་གཉིས་ལྟ་བུའོ། །ཀ་བུམ་གཉིས་རྫས་སུ་གྲུབ་པ་ཡིན་ཏེ། དངོས་པོ་ཡིན་པའི་ཕྱིར། འདི་ནི་རྒྱུ་བཏགས་པ་བའོ། །དྲི་བ གང་ཟག་གི་བདག་མེད་ཡིན་ན་ཡོད་པ་ཡིན་པས་ཨེ་ཁྱབ།
ལན། དེ་ནི་མ་ཁྱབ་སྟེ། གྲུབ་བདེ་དབྱེར་མེད་ཀྱི་རྫས་གཅིག་གི་དོན་ནི། སྐྱེ་འགག་གནས་གསུམ་དུས་མཉམ་པ་ཡང་ཡིན།ཅིག་ཤོས་སྣང་བའི་མངོན་སུམ་ལ་ཅིག་ཤོས་ཀྱང་སྣང་དགོས་པ་དེ་་་དེའི་དོན་ཡིན་ལ། གྲུབ་བདེ་རྫས་གཅིག་ནི། སྐྱེ་འགག་གནས་གསུམ་དུས་མཉམ་ཡིན་ན་ཡང་། ཅིག་ཤོས་སྣང་བའི་མངོན་སུམ་ལ་ཅིག་ཤོས་ཀྱང་སྣང་མི་དགོས་སོ། །
ལན། གཏན་ཚིགས་ལྟར་སྣང་འགལ་བའི་གཏན་ཚིགས་གཉིས་ཀྱི་ནང་གསེས་ཏེ། འགོག་བྱེད་ཀྱི་རྟགས་དང་དགག་བྱའི་ཆོས་གཉིས་རྒྱབ་འགལ་དུ་གྱུར་པ། དཔེར་ན། མེ་སྟོབས་ཆེན་པོས་ཁྱབ་པའི་གཞིར་ཆོས་ཅན། གྲང་རེག་རྒྱུན་ཆགས་སུ་འབྱུང་བ་ཡོད་དེ། མེ་སྟོབས་ཆེན་པོས་ཁྱབ་པའི་དངོས་པོ་ཡིན་པའི་ཕྱིར། ཞེས་པ་ལྟར་མ་དམིགས་པའི་རྟགས་རྣམས་ཕྱིན་ཅི་ལོག་ཏུ་བཀོད་པའོ། །
ལན། འགལ་བའི་རྟགས་ལ་དབྱེ་བ་གཉིས་ཏེ། མི་མཐུན་ཕྱོགས་ལ་ཁྱབ་བྱེད་དུ་འཇུག་པའི་འགལ་རྟགས། མཚན་གཞི་ནི།སྒྲ་ཆོས་ཅན། མི་རྟག་སྟེ། བྱས་པ་ཡིན་པའི་ཕྱིར་ལྟ་བུ་དང༌། མི་མཐུན་ཕྱོགས་ལ་རྣམ་གཉིས་སུ་འཇུག་པའི་འགལ་རྟགས། མཚན་གཞི་ནི། སྒྲ་ཆོས་ཅན། རྟག་སྟེ། ཀ་བ་ཡིན་པའི་ཕྱིར། ལྟ་བུའོ། །
ལན། འགལ་བའི་མཚན་ཉིད་དེའི་སྒྲ་བཤད་ནི། དཔེར་ན་གཞི་དེ་བུམ་པའི་དོན་དང་ལྡན་པ་སྟེ་བུམ་པ་ཡིན་ན་ཅིག་ཤོས་་་་ཀ་བའི་དོན་ཏེ་ཀ་བ་ཡིན་པ་སྤངས་ཤིང་བསལ་བ་ཡིན་ལ། གཞི་དེ་ཀ་བའི་དོན་དང་ལྡན་པ་སྟེ་ཀ་བ་ཡིན་ན་ཅིག་ཤོས་བུམ་པའི་དོན་་་་དེ་བུམ་པ་ཡིན་པ་སྤངས་ཤིང་བསལ་བ་ཡིན་པས་ན་དེ་གཉིས་ཕན་་ཚུན་གཅིག་གིས་གཅིག་གི་དོན་ཡིན་པ་སྤང་བ་བཞིན། ཆོས་གང་ཡིན་ཡང་གཅིག་གི་དོན་ལྡན་པ་ཡིན་ན་ཅིག་ཤོས་ཀྱི་དོན་ཡིན་པཕན་ཚུན་སྤངས་ཤིང་བསལ་བ་དེ་ནི་ཕན་ཚུན་སྤང་བ་ཡིན་པའིདོན་ལྡོག་དང་། དེ་གཉིས་ཀྱང་མི་མཐུན་པར་གནས་པ་སྟེ་གཞི་མཐུན་མེད་པར་གནས་པ་དེ་འགལ་བའི་དོན་ལྡོག་ཡིན་ལ། དེ་གཉིས་གཅིག་ཏུ་བསྡུས་ཏེ་གཞི་དེ་གཅིག་གི་དོན་དང་ལྡན་པ་ཡིན་ན་ཅིག་ཤོས་ཀྱི་དོན་ཡིན་པ་སྤངས་ཤིང་བཅད་པའི་སྒོ་ནས་མི་་་་་་་་་མཐུན་པར་གནས་པ་དེ་ཕན་ཚུན་སྤང་ནས་འགལ་བའི་དོན་ལྡོག་་ཡིན་ཞེས་པའོ། །
ལན། འགལ་བའི་མཚན་ཉིད་དེའི་ཚིག་ཟུར་གྱི་ཐ་དད་ཅེས་པ་དེས་རི་བོང་རྭ་དང་ཀ་བ་གཉིས་འགལ་བ་ཡིན་པ་གཅོད་པ་ཡིན་ཏེ། དེ་གཉིས་དེ་ཡིན་པ་ཐ་དད་པ་དེས་གཅོད་ཀྱི། གཞི་མཐུན་མི་སྲིད་པས་གཅོད་མི་ནུས་པའི་ཕྱིར། དེར་ཐལ། རི་བོང་རྭ་དང་ཀ་བ་གཉིས་གཞི་མཐུན་མི་སྲིད་པ་ཡིན་པ་ལ་འགལ་བ་རྣམས་་འདྲ་བ་ཡིན་ཕྱིར། དེས་དེ་གཉིས་དེ་ཡིན་པ་གཅོད་མི་ནུས་པ་གང་ཞིག འགལ་བ་ལ་ཐ་དད་པ་ཞིག་དགོས་ཀྱང༌། དེ་གཉིས་ཐ་དད་མ་ཡིན་པས་ན་ཐ་དད་ཀྱིས་དེ་གཉིས་འགལ་བ་ཡིན་པ་གཅོད་ནུས་་པའི་ཕྱིར་ན་དེ་སྐད་དུ་སྨྲས་པ་ཡིན་ནོ། །
ལན། འགལ་བའི་མཚན་ཉིད་དེའི་ཟུར་དུ་གཞི་མཐུན་མི་སྲིད་པ་ཞེས་སྨྲས་པ་དེས། དངོས་པོ་དང་བུམ་པ་གཉིས་ལྟ་བུ་འགལ་བ་ཡིན་པ་གཅོད་ཅིང་། དེ་གཉིས་ཕན་ཚུན་ཐ་དད་ཡིན་ཡང་། གཞི་མཐུན་མི་སྲིད་པ་མ་ཡིན་ཏེ། དངོས་པོ་ཡང་ཡིན་པ་བུམ་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར། དེར་ཐལ།གསེར་བུམ་དེ་དེ་ཡིན་པའི་ཕྱིར་རོ། །
ལན། ཡིད་དཔྱོད་ཀྱི་ནང་གསེས། རྒྱུ་མཚན་མ་ངེས་པ་ལ་བརྟེན་པའི་རང་ཡུལ་དོན་མཐུན་དུ་འཛིན་པའི་རྟོག་པ་སྟེ། དཔེར་ན། ཡོད་པའི་རྒྱུ་མཚན་གྱིས་སྒྲ་མི་རྟག་པ་འཛིན་པའི་ཡིད་དཔྱོད་ལྟ་བུ། ཡོད་པ་ཡིན་ན་མི་རྟག་པ་ཡིན་པའི་ཁྱབ་པ་མ་ངེས་པའི་རྒྱུ་མཚན་མ་ངེས་པའོ། །
ལན། དངོས་སུ་སྐྱེད་བྱེད་དངོས་རྒྱུའི་མཚན་ཉིད།མཚན་གཞི། དུ་བ་སྐད་ཅིག་དང་པོ་ལ་མེ་དེ་དངོས་རྒྱུ་ཡིན་པ་ལྟ་བུ།དེ་ལ་ཉེར་ལེན་དང་ལྷན་ཅིག་བྱེད་རྐྱེན་གཉིས། རང་འབྲས་རང་འདྲའི་རིགས་རྒྱུན་དུ་གཙོ་བོར་སྐྱེད་བྱེད་ཉེར་ལེན་གྱི་རྒྱུའི་མཚན་་་་་ཉིད། མཚན་གཞི། བུད་ཤིང་སྐད་ཅིག་ཐ་མ་དེ་སོལ་བའི་ཉེར་ལེན་གྱི་རྒྱུ་ཡིན་པ་ལྟ་བུའོ། །རང་འབྲས་རང་དང་རིགས་རྒྱུན་མི་འདྲ་བར་གཙོ་བོར་སྐྱེད་བྱེད་ལྷན་ཅིག་བྱེད་རྐྱེན་གྱི་མཚན་ཉིད། མཚན་གཞི། རྫ་བུམ་གྱི་རྒྱུར་གྱུར་པའི་སྐྱེས་བུའི་བྱེད་རྩོལ་དེ་རྫ་བུམ་གྱི་ལྷན་ཅིག་བྱེད་རྐྱེན་ཡིན། དངོས་པོ་ཡིན་ན་ཉེར་ལེན་གྱི་རྒྱུ་ཡིན་པས་མ་ཁྱབ་སྟེ་མར་མེ་སྐད་ཅིག་མཐའ་མ་བཞིན་ནོ། །
ལན། སྐྱེད་བྱེད་རྒྱུའི་མཚན་ཉིད། སྒྲ་བཤད་ནི། རང་གི་འབྲས་བུ་གང་ཡིན་པ་དེ་སྐྱེད་པར་བྱེད་པ་དེ་རྒྱུ་ཡིན་ཞེས་པའོ། །གཞི་ལ་སྦྱར་ན། ཅོག་ཙེའི་སྔ་ལོགས་སུ་བྱུང་བའི་ཅོག་ཙེའི་རྒྱུར་གྱུར་པའི་དངོས་པོ་རྣམས་དེ་ཡིན་ཏེ། ཅོག་ཙེའི་རྒྱུ་ཤིང་དང་སྐྱེས་བུའི་བྱེད་རྩོལ་ལྟ་བུའོ། །རྒྱུ་དང་། འབྲས་བུ། དངོས་པོ་གསུམ་དོན་གཅིག་ཡིན་ཏེ། དེ་གསུམ་ཡིན་ཁྱབ་མཉམ་ཡིན་པའི་ཕྱིར། རྒྱུ་དང་དངོས་པོ་གཉིས་ཡིན་ཁྱབ་མཉམ་ཡིན་པར་ཐལ། རྒྱུ་ཡིན་ན་དངོས་པོ་ཡིན་པས་ཁྱབ། དངོས་པོ་ཡིན་ན་རྒྱུ་ཡིན་པས་ཁྱབ་པའི་ཕྱིར།དང་པོ་གྲུབ་སྟེ། འབྲས་བུ་ཞིག་སྐྱེད་བྱེད་ཀྱི་རྒྱུ་ཞིག་ཡིན་ཕྱིན་དངོས་པོ་ཞིག་ཡིན་དགོས་ཀྱི། དངོས་མེད་ཡིན་པར་གྱུར་པའི་རྒྱུ་ཞིག་མེད་པའི་ཕྱིར། ཟུར་ཕྱི་མ་དེར་ཐལ། རྟག་པ་ལ་འབྲས་བུ་སྐྱེད་པའི་ནུས་པ་མེད་པའི་ཕྱིར། དངོས་པོ་ཡིན་ཚད་ལ་རང་འབྲས་སྐྱེད་བྱེད་ཅིག་མ་ཡིན་པ་མེད་པའི་ཕྱིར། དེར་ཐལ། ཤིང་སྡོང་དེ་རང་འབྲས་ཚད་མའི་རྒྱུ་དང༌། ཤིང་སྡོང་སྐད་ཅིག་དང་པོ་དེ་ཤིང་སྡོང་སྐད་ཅིག་གཉིས་པ་ལ་སོགས་པའི་རྒྱུ་དང་ཤིང་སྡོང་སྐད་ཅིག་་་ཐ་མ་རང་གི་རིགས་རྒྱུན་ཕྱི་མ་མི་བསྐྱེད་ཀྱང་རང་འབྲས་བསྐྱེད་དེ་་རང་གི་རྫས་རྒྱུན་ཕྱི་མ་དང་རང་འབྲས་ཚད་མ་བསྐྱེད་པ་ལྟ་བུ་འབྲས་བུ་དུ་མའི་རྒྱུ་མ་ཡིན་པའི་དངོས་པོ་གཅིག་ཀྱང་མེད་པའི་་་་་་ཕྱིར་དང་། མདོར་ན་རང་གི་ཕྱི་ལོགས་སུ་བྱུང་བའི་རང་གི་འབྲས་བུ་དང་རང་འབྲས་ཚད་མའི་རྒྱུ་མ་ཡིན་པའི་དངོས་པོ་མེད་པའི་་་་་་ཕྱིར་རོ། །
ལན། སྒྲ་ལ་དབྱེ་ན་གཉིས་ཡོད་དེ། ཟིན་པའི་འབྱུང་བ་ལས་གྱུར་པའི་སྒྲ་དང་། མ་ཟིན་པའི་འབྱུང་བ་ལས་གྱུར་པའིགཉིས་སོ། །
ལན། སྒྲ་ལ་ཡན་ལག་གི་སྒོ་ནས་དབྱེ་ན། ཟིན་པའི་སྒྲ་སེམས་ཅན་དུ་སྟོན་པའི་སྒྲ་དང་། ཟིན་པའི་སྒྲ་སེམས་ཅན་དུ་མི་སྟོན་པའི་སྒྲ། མ་ཟིན་པའི་སྒྲ་སེམས་ཅན་དུ་སྟོན་པའི་སྒྲ། མ་ཟིན་པའི་སྒྲ་སེམས་ཅན་དུ་མི་སྟོན་པའི་སྒྲ་སྟེ་བཞི་ཡོད་པའི་ཕྱིར་རོ། །
ལན། རྣ་ཤེས་ཀྱི་མཉན་བྱ་དེ་སྒྲའི་སྐྱེ་མཆེད་ཀྱི་མཚན་ཉིད། སྒྲ་དང་སྒྲའི་སྐྱེ་མཆེད། སྒྲའི་ཁམས་རྣམས་དོན་གཅིག་ཡིན།དྲི་བ སྒྲུབ་ལྡོག་རིགས་གཅིག་པ་ཞེས་པའི་དོན་ཅི་ཡིན།
ལན། ཆོས་མི་མཐུན་པའི་དཔེ་ལྟར་སྣང་ལྔའི་ནང་ཚན་གཉིས་པ། གཏན་ཚིགས་རིག་པའི་སྦྱོར་བ་འགོད་ཚུལ་གྱི་ཆོས་མི་མཐུན་པའི་དཔེ་དེ་སྒྲུབ་བྱེད་མ་ལྡོག་པའི་སྐྱོན་ལ་ཟེར། དཔེར་ན།སྒྲ་རྟག་སྟེ། ཐོགས་པ་མེད་པའི་ཕྱིར། ཆོས་མི་མཐུན་པ་དཔེར་ན།ལས་བཞིན་ཞེས་བསྒྲུབ་བྱ་ལྡོག་པ་ལ་སྒྲུབ་བྱེད་མི་ལྡོག་པ་སྟེ།རོལ་གྱིས་ལས་རྣམས་ནི་ཐོགས་པ་མེད་ལ་མི་རྟག་པར་ཟེར་རོ། །
ལན། རང་གི་རྫས་རྒྱུན་དུ་རྫས་སུ་གཙོ་བོར་བརྒྱུད་ནས་སྐྱེད་བྱེད་དེ། རང་གི་ཉེ་བར་ལེན་བྱེད་འབྲས་བུ་དེ་ཉིད་དངོས་སུ་མི་སྐྱེད་པར་བརྒྱུད་པའི་སྒོ་ནས་རྒྱུ་གཞན་གྱིས་བར་དུ་བཅད་པ།དཔེར་ན། བུད་ཤིང་གི་སྐད་ཅིག་ཐ་མའི་སྔ་ལོགས་སུ་བྱུང་བའི་བུད་ཤིང་དེ་སོལ་བའི་བརྒྱུད་པའི་ཉེར་ལེན་ཡིན་པ་ལྟ་བུའོ། །
ལན། ངོ་བོ་གཅིག་ཅེས་པ་ནི། བུམ་པ་དང་ཤེས་བྱ་གཉིས་ནི་བུམ་པ་རང་ཉིད་ཤེས་བྱ་ཡིན་ཞིང་། བུམ་པའི་ངོ་བོ་ཤེས་བྱ་དེ་ཉིད་ཀྱིས་གྲུབ་པ་ཡིན་གྱི། ཤེས་བྱ་ལས་ལོགས་སུ་གྱུར་པའི་བུམ་པ་མེད་པས་དེ་གཉིས་ངོ་བོ་གཅིག་ཡིན་ལ། དེ་བཞིན་དུ་བུམ་པ་དེ་ཉིད་དང་དངོས་པོ་དང་འདུས་བྱས་དང་ཡོད་པ་དང་གཟུགས་དང་མི་་་་་རྟག་པ་སོགས་དང་ངོ་བོ་གཅིག་ཡིན་ཚུལ་དེ་དང་འདྲའོ། །དྲི་བ ངོ་བོ་གཅིག་ཏུ་འབྲེལ་བ་ཞེས་པའི་དོན་ཅི་ཡིན།
ལན། ངོ་བོ་ཐ་དད་ཡིན་ན་རྫས་རིགས་གཅིག་མ་ཡིན་པས་ཁྱབ་སྟེ། ཉེར་ལེན་ནས་འབྲུ་གཅིག་ལས་སྐྱེས་པའི་ནས་རྡོག་ཐ་དད་པ་གཉིས་པོ་ངོ་བོ་ཐ་དད་ཡིན་ཡང༌། རྫས་རིགས་གཅིག་ཡིན་པའི་ཕྱིར།
ལན། ངོ་བོ་འདྲེས་པ་ཞེས་པ་ནི། ཆོས་དེ་གཉིས་ཀྱི་རང་བཞིན་གཅིག་ཏུ་སོང་བ་ལ་གོ་བ་ཡིན་གྱི། ཆུ་དང་འོ་མ་འདྲེས་པ་ལྟ་བུ་ལ་ནི་གོ་བར་མི་བྱ་སྟེ། ཆུ་དང་འོ་མ་འདྲེས་པ་ནི་རྡུལ་རྫས་སྤེལ་ནས་གནས་ཡོད་ཀྱི། རང་བཞིན་གཅིག་ཏུ་སོང་བ་མ་ཡིན་པའི་ཕྱིར་རོ། །
ལན། ཐུན་མོང་བའི་མ་ངེས་པའི་རྟགས་ལས་དངོས་ཀྱི་མ་ངེས་པའི་རྟགས་བཞི་སྟེ། མཐུན་ཕྱོགས་ལ་ཁྱབ་བྱེད་མི་མཐུན་ཕྱོགས་ལ་རྣམ་གཉིས་སུ་འཇུག་པ་དང་། མི་མཐུན་ཕྱོགས་ལ་ཁྱབ་བྱེད་མཐུན་ཕྱོགས་ལ་རྣམ་གཉིས་སུ་འཇུག་པ་དང་། མཐུན་མི་མཐུན་ཕྱོགས་གཉིས་ཀར་ཁྱབ་བྱེད་དུ་འཇུག་པ་དང་མཐུན་མི་མཐུན་ཕྱོགས་གཉིས་ཀ་ལ་རྣམ་པ་གཉིས་གཉིས་སུ་འཇུག་པ་བཅས་སོ།
ལན། སྔ་རྒོལ་བས་རྩོད་པའི་གཞིར་གྱུར་པ་གང་ཞིག་རྟགས་གསལ་རྩོད་གཞི་གསུམ་དང་ལྡན་པའི་ཐལ་འགྱུར་རམ་སྒྲུབ་བྱེད་་་་་་་བཀོད་ནས་དེའི་ཁྱད་གཞི་དང་། ཁྱད་ཆོས། སྒྲུབ་བྱེད་གསུམ་རིམ་པ་བཞིན་དངོས་སུ་དྲིས་ཏེ་རྩོད་པ་ལ་དངོས་ཀྱི་རྩོད་པ་ཞེས་བྱའོ། །དྲི་བ དངོས་འགལ་གཉིས་ནི་གང་ཡིན།
ལན། དངོས་འགལ་ཡིན་ན་ཕན་ཚུན་སྤང་བའི་དངོསའགལ་ཡིན་པས་མ་ཁྱབ་སྟེ། སྣང་མུན་གཉིས་དངོས་འགལ་ཡིན་ཡང་ཕན་ཚུན་སྤང་བའི་དངོས་འགལ་མ་ཡིན་པའི་ཕྱིར། རྟགས་ཟུར་དང་པོ་གྲུབ་སྟེ། དེ་གཉིས་ལྷན་ཅིག་མི་གནས་པའི་དངོས་འགལ་ཡིན་པའི་ཕྱིར། རྟགས་ཟུར་གཉིས་པ་གྲུབ་སྟེ། སྣང་མུན་གཉིས་ཕན་ཚུན་གཅིག་གཅིག་གི་བཅད་ལྡོག་ཏུ་གནས་པ་མ་ཡིན་་་་་པའི་ཕྱིར་རོ། །
ལན། སྤྱིར་དངོས་རྒྱུ་དང་བརྒྱུད་རྒྱུ་གཉིས་མི་འགལ་བར་མ་ཟད་ཡིན་ཁྱབ་མཉམ་ཡིན་ཡང༌། གཞི་གཅིག་གི་དངོས་རྒྱུ་དང་བརྒྱུད་རྒྱུ་གཉིས་འགལ་བ་ཡིན་ཏེ། གཞི་གཅིག་གི་དངོས་རྒྱུ་དང་བརྒྱུད་རྒྱུ་གཉིས་ཀ་ཡིན་པ་མེད་པའི་ཕྱིར། དཔེར་ན། བུམ་པའི་སྔ་ལོགས་དེ་མ་ཐག་ཏུ་བྱུང་བའི་རྒྱུ་དེ་བུམ་པའི་དངོས་རྒྱུ་ཡིན་གྱི་་བརྒྱུད་རྒྱུ་མ་ཡིན་ལ། བུམ་པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་བུམ་པའི་རྒྱུ་དེ་བུམ་པའི་བརྒྱུད་རྒྱུ་ཡིན་གྱི། དངོས་རྒྱུ་མ་ཡིན། དེ་བཞིན་དུ་གཞི་གཅིག་གི་དངོས་རྒྱུ་དང་བརྒྱུད་རྒྱུ་གཉིས་ཀ་ཡིན་པ་མེད་པའི་ཕྱིར།
ལན། དངོས་པོ་དང་སྒྲོག་ཙེ་ནི་བདག་གཅིག་འབྲེལ་ཡིན།ཉི་མ་དང་ཉི་མའི་འོད་ཟེར་ནི་དེ་བྱུང་འབྲེལ་ཡིན། རྒྱུ་མཚན་ནི།དངོས་པོ་དང་སྒྲོག་ཙེ་ནི་ངོ་བོ་གཅིག་པའི་ཐ་དད་གང་ཞིག དངོས་པོ་ལྡོག་པའི་སྟོབས་ཀྱིས་སྒྲོག་ཙེ་ལྡོག་འགྲོ་བ་དང་། ཉི་མ་དང་ཉི་མའི་འོད་ཟེར་ནི་རྫས་ཐ་དད་གང་ཞིག ཉི་མ་ལྡོག་པའི་སྟོབས་ཀྱིས་ཉི་མའི་འོད་ཟེར་ལྡོག་འགྲོ་བས་སོ། །
ལན། དངོས་པོ་ཡིན་ན་བརྒྱུད་རྒྱུ་ཡིན་པས་ཁྱབ་སྟེ།དངོས་པོ་ཡིན་ན་རང་གི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་་་་བའི་རང་གི་འབྲས་བུ་ཞིག་ཡོད་པས་ཁྱབ་པའི་ཕྱིར།
ལན། དངོས་པོ་ཡིན་ན་དངོས་རྒྱུ་ཡིན་པས་ཁྱབ་སྟེ། དངོས་པོ་ཡིན་ན་རང་གི་ཕྱི་ལོགས་དེ་མ་ཐག་ཏུ་བྱུང་བའི་རང་གི་འབྲས་བུ་་་ཞིག་ཡོད་པས་ཁྱབ་པ་གང་ཞིག རང་གི་ཕྱི་ལོགས་དེ་མ་ཐག་ཏུ་བྱུང་བའི་རང་གི་འབྲས་བུ་དེ་ནི། དེ་དང་བར་དུ་རྒྱུ་གཞན་བརྒྱུད་མི་དགོས་པར་དངོས་པོ་དེས་དངོས་སུ་སྐྱེད་པར་བྱེད་པའི་ཕྱིར་རོ། །
ལན། དོན་བྱེད་ནུས་པ་དངོས་པོའི་མཚན་ཉིད། སྒྲ་བཤད་ནི། མདོ་སྡེ་བའི་ལུགས་ལ། ཆོས་གང་ཡིན་ཡང་རང་འཛིན་མངོན་སུམ་གྱི་བློའི་སྣང་ཡུལ་གྱི་དོན་བྱེད་ནུས་པ་དེ་དངོས་པོའི་མཚན་ཉིད་་ཡིན་ཞེས་པ་སྟེ། ལུགས་འདིར་དངོས་པོར་གྱུར་པའི་ཆོས་རྣམས་ནི་མངོན་སུམ་གྱི་སྣང་ཡུལ་དུ་རུང་གི་དངོས་མེད་ཀྱི་ཆོས་རྣམས་མངོན་་་སུམ་གྱི་བློའི་སྣང་ཡུལ་དུ་མི་རུང་བ་བསྟན་ཏོ། །རྣམ་རིག་ཐལ་རང་གི་ལུགས་ལ་ཆོས་གང་ཡིན་ཡང་རང་འཛིན་ཤེས་པ་དང་རང་གི་རྒྱུན་་ཕྱི་མ་ལ་སོགས་པའི་རང་འབྲས་སྐྱེད་པའི་དོན་བྱེད་ནུས་པ་དེ་དངོས་་པོའི་མཚན་ཉིད་ཡིན་ཞེས་པའོ། །ལུགས་འདིས་རྟག་པའི་ཆོས་རྣམས་ནི་སོ་སྐྱེའི་མངོན་སུམ་ལ་སྣང་མི་ནུས་ཀྱང་འཕགས་པའི་མངོན་སུམ་་་ལ་སྣང་ནུས་པར་འདོད་པས་མངོན་སུམ་གྱི་སྣང་ཡུལ་གྱི་དོན་བྱེད་་ནུས་པ་དེ་དངོས་པོའི་མཚན་ཉིད་དུ་མི་བཞེད་དོ། །
ལན། སྤྱིར་དངོས་འབྲས་དང་བརྒྱུད་འབྲས་གཉིས་ཡིན་ཁྱབ་མཉམ་ཡིན་ཡང་། གཞི་གཅིག་གི་དངོས་འབྲས་དང་བརྒྱུད་འབྲས་གཉིས་འགལ་བ་ཡིན་ཏེ། བུམ་པའི་དངོས་འབྲས་དང་བུམ་པའི་བརྒྱུད་འབྲས་གཉིས་འགལ་བ་ཡིན་པའི་ཕྱིར། བུམ་པའི་དངོས་འབྲས་ཡིན་ན་བུམ་པའི་ཕྱི་ལོགས་དེ་མ་ཐག་ཏུ་བྱུང་བ་ཡིན་་པས་ཁྱབ། བུམ་པའི་ཕྱི་ལོགས་དེ་མ་ཐག་ཏུ་བྱུང་བ་ཡིན་ན་བུམ་པའི་བརྒྱུད་འབྲས་མ་ཡིན་པས་ཁྱབ་པ་གང་ཞིག བུམ་པའི་བརྒྱུད་འབྲས་ཡིན་ན་བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་་ཡིན་པས་ཁྱབ། བུམ་པའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བ་ཡིན་ན་བུམ་པའི་དངོས་འབྲས་མ་ཡིན་པས་ཁྱབ་པའི་ཕྱིར་རོ། །
ལན། རང་ཉིད་ཆོས་དེ་ལ་ཐོག་མར་བརྡ་སྦྱར་བ་གང་ཞིག རང་ཉིད་ལ་བརྟེན་ནས་ཆོས་དེ་ཐུན་མོང་མ་ཡིན་པར་གོ་ནུས་པ་དེ། ཆོས་དེའི་དངོས་མིང་གི་མཚན་ཉིད་ཡིན་ཞིང་། མཚན་གཞི་ནི་ལྟོ་ལྡིར་བ་ལ་བུམ་པ་ཞེས་བརྗོད་པའི་སྒྲ་དང༌། ཤེས་པ་ལ་བློ་ཞེས་དང༌། གསེར་གྱི་ལྟོ་ལྡིར་བ་ལ་གསེར་བུམ་ཞེས་བརྗོད་པའི་སྒྲ་ལྟ་བུ། མཚན་ཉིད་ཀྱི་ངེས་ཚིག་ནི་གཞི་ལ་སྦྱར་ཏེ་བཤད་ན། ལྟོ་ལྡིར་བ་ལ་བུམ་པ་ཞེས་བརྗོད་པའི་སྒྲ་ཆོས་ཅན། བུམ་པའི་དངོས་མིང་ཡིན་ཏེ། ཁྱོད་ལྟོ་ལྡིར་བ་ལ་ཐོག་མར་བུམ་པ་ཞེས་བརྡ་སྦྱར་བའི་མིང་ཡིན་པ་གང་ཞིག་བུམ་པ་ཞེས་བརྗོད་པའི་སྒྲ་རང་ཉིད་ལ་་བརྟེན་ནས་ཆོས་བུམ་པ་དེ་ཐུན་མོང་མ་ཡིན་པར་ཏེ་ཆོས་བུམ་པ་དེ་ཀ་བ་ལ་སོགས་པ་དང་བུམ་པ་ཡོད་པ་དང་བུམ་པ་བྱས་པ་ཡིན་པ་་་ལ་སོགས་པ་དང་མ་འདྲེས་པར་སོ་སོར་རང་གི་ཆ་དེ་ཉིད་གོ་བའམ་རྟོགས་པར་བྱེད་ནུས་པའི་སྒྲ་ཡིན་པའི་ཕྱིར་རོ། །མདོར་ན་དངོས་མིང་ནི་རང་གི་བརྗོད་བྱ་དེ་ཐུན་མོང་མ་ཡིན་པར་གོ་བྱེད་ཀྱང་ཡིན།རང་ཉིད་རང་གི་བརྗོད་བྱའི་ཆོས་དེ་ལ་འཇུག་པ་ཡང་ཡིན་པའི་་་་་་གཞི་མཐུན་པའི་སྒྲ་དེ་ཡིན་ནོ། །དྲི་བ མངོན་སུམ་གྱི་མཚན་ཉིད་ལ་རྟོག་བྲལ་མ་འཁྲུལ་བ་ཞེས་པའི་དོན་ཅི་ཡིན།
ལན། མདོ་སྡེ་པ་ལྟར་ན། རྟོག་པ་དང་བྲལ་ཞིང་གསར་དུ་མི་བསླུ་བའི་རིག་པ་མངོན་སུམ་ཚད་མའི་མཚན་ཉིད། དེ་ལ་དབྱེ་ན། དབང་པོ་མངོན་སུམ་ཚད་མ་དང༌། ཡིད་ཀྱི་མངོན་སུམ་ཚད་མ། རང་རིག་མངོན་སུམ་ཚད་མ། རྣལ་འབྱོར་མངོན་སུམ་ཚད་མ་དང་བཞིའོ། །བྱེ་སྨྲས་འདི་བཞི་ལས་རང་རིག་མངོན་སུམ་ཁས་མི་ལེན་པས་མངོན་སུམ་གསུམ་དུ་འདོད་པ་ཡིན། འདི་ལ་ཡང་ཐལ་འགྱུར་བའི་ཐུན་མོང་མིན་པའི་བཞེད་ཚུལ་ཡོད་དེ། མངོན་སུམ་ལ་རྟོག་བྲལ་མི་དགོས་པར། རྟགས་ལ་མི་ལྟོས་པར་རང་གི་འཛིན་སྟངས་ཀྱི་གཞལ་བྱ་མངོན་སུམ་པ་ལ་མི་བསླུ་བ་ཙམ་ཞིག་་མངོན་སུམ་དུ་འདོད། མངོན་སུམ་ཚད་མ་ལ་རྟོག་མེད་མངོན་སུམ་ཚད་མ་དང་རྟོག་བཅས་མངོན་སུམ་ཚད་མ་གཉིས་སུ་འདོད་པའི་་་་དང་པོ་ནི་གཟུགས་འཛིན་དབང་པོའི་མངོན་སུམ་ལྟ་བུ་དང་།གཉིས་པ་ནི། སྒྲ་མི་རྟག་གི་རྗེས་དཔག་སྐད་ཅིག་གཉིས་པ་དང་།སྔོ་འཛིན་དབང་མངོན་གྱིས་དྲངས་ནས་སྐྱེས་པའི་སྔོན་པོ་དོནམཐུན་དུ་དྲན་པའི་དྲན་ཤེས་ལྟ་བུའོ། །
ལན། སྔ་རྒོལ་ལྟར་སྣང་ཞེས་པ་ནི། རང་གིས་སྒྲུབ་བྱེད་བཀོད་པའི་དོན་ནམ་རྒྱུ་མཚན་བཀོད་པ་དེ་གཞན་གྱིས་སུན་འབྱིན་པར་ནུས་པའི་རྒོལ་བ་ཞིག་ལ་ཟེར། དཔེར་ན། བུམ་པ་དངོས་པོར་སྒྲུབ་པ་ལ་རྟག་པ་རྟགས་སུ་འགོད་པའི་རྒོལ་བ་ལྟ་བུའོ། །
ལན། སྔ་རྒོལ་ཕྱི་རྒོལ་ཞེས་པའི་སྔ་རྒོལ་ནི་རྟགས་གསལ་གཏོང་མཁན་དང༌། ཕྱི་རྒོལ་ནི་དམ་བཅའ་མཁན་ལ་ཟེར། དམ་བཅའ་བ་ཡང་ཟེར་ལ། ཁས་ལེན་འཛིན་མཁན་ཡང་ཟེར། སྐབས་འགར་རང་ཉིད་ལ་སྔ་རྒོལ་དང་། ཕ་རོལ་པོ་ལ་ཕྱི་རྒོལ་ཟེར་བའང་ཡོད།
ལན། འདི་ལ་དབྱེ་ན་དགུ་ཡོད་དེ། གྲུབ་བསལ་ཞུགས་པ་དམ་བཅའ་བ་དང་། གཞན་གྱིས་དྲིས་ཀྱང་ལན་མི་འདེབས་པ་དང་།དམ་བཅའ་བར་མི་འོས་པ་དང་། སྐབས་སུ་མ་བབ་པ་བསྒྲུབ་བྱར་བྱེད་པ་དང་། ཁས་བླངས་པའི་དོན་ལ་རྟགས་མི་འགོད་པ་དང་། མ་གྲུབ་པ་དང་མ་ངེས་པ་དང་། བསལ་བ་བརྗོད་པ་དང༌། ཤེས་འདོད་མེད་པའི་སྒྲུབ་བྱེད་འགོད་པ་དང་བདུན་ཡོད་དོ། །དྲི་བ ཅི་ཞིག་ལ་ཀུན་རྫོབ་བདེན་པ་ཟེར།
ལན། དོན་སྤྱི་སྣང་ཡུལ་བྱས་ནས་རྗེས་དཔག་ཚད་མས་དངོས་སུ་རྟོགས་པར་བྱ་བ་ལྐོག་གྱུར་གྱི་མཚན་ཉིད། ལྐོག་གྱུར་དང་ཤེས་བྱ་དོན་གཅིག་ཏུ་བཤད། མཚན་གཞི། གཟུགས་དང་ནམ་མཁའ། བུམ་པ་དང་གང་ཟག་གི་བདག་མེད་ལྟ་བུའོ། །གཞི་གྲུབ་ན་ལྐོག་གྱུར་ཡིན་པས་མ་ཁྱབ་སྟེ། ཁོ་རྟོགས་པའི་རྗེས་དཔག་ཚད་མ་ཡོད་པའི་ཕྱིར། རྟག་པ་རྣམས་ལྐོག་གྱུར་ཁོ་ན་ཡིན། དངོས་པོ་རྣམས་མངོན་ལྐོག་གཉིས་ཀ་ཡིན་ནོ། །
ལན། ཁས་ལེན་མེད་ཅེས་པ་ནི། ཐལ་འགྱུར་གང་དང་གང་གི་འཁོར་གསུམ་ག་རང་གིས་མི་འདོད་ཅིང་རྣམ་པར་ཐར་་་་་་་བའི་སྒོ་བཞིའི་ལན་ཅི་རིགས་བཏབ་ཀྱང་དོན་མེད་ཅེས་པའི་ལན་་་་་ཞིག་ཡིན། དཔེར་ན། བུམ་པ་རྟག་པ་ཆོས་ཅན། རྟག་པ་ཡིན་པར་ཐལ། ཡོད་པའི་ཕྱིར། ཞེས་པ་ལྟ་བུར་ལན་འདི་ཐེབས་པ་ཡིན་ཏེ།རྟགས་གསལ་ཁྱབ་གསུམ་ག་རང་གིས་མི་འདོད་ལ་ལན་གཞན་ཅི་་་་རིགས་བཏབ་ཀྱང་དོན་མེད་པའི་ཕྱིར། དེ་ལྟར་སྡེ་རྒྱན་དུ། ཐལ་འགྱུར་དེའི་འཁོར་གསུམ་ག་རང་གིས་ཁས་མ་བླངས་ན། ཁས་ལེན་མེད་ཅེས་པའི་ལན་གདབ་པར་བྱ་སྟེ། ཞེས་གསུངས་སོ། །
ལན། རང་བཞིན་གྱི་རྟགས་ཡང་དག་གི་བྱེ་བྲག་ཅིག་སྟེ།རང་རྗོད་བྱེད་ཀྱི་སྒྲས་སྒྲུབ་བྱེད་རང་གི་ཁྱད་པར་རམ་ཁྱད་ཆོས་་་་་་དངོས་ཤུགས་གང་རུང་གིས་རྗོད་པར་བྱེད་པ། དུང་སྒྲ་ཆོས་ཅན།མི་རྟག་སྟེ། རྩོལ་བྱུང་ཡིན་པའི་ཕྱིར། ཞེས་པ་ལྟ་བུ་རང་ཉིད་རྩོལ་བ་ལ་ལྟོས་དགོས་པའི་ཁྱད་པར་གྱི་རྟགས་ཀྱིས་བསྒྲུབ་པའོ། །
ལན། རྗོད་བྱེད་ཀྱི་སྒྲ་གང་ཞིག རང་གིས་ཟིན་པར་བརྗོད་པའི་སྒྲས་བརྗོད་བྱའི་ཁྱད་ཆོས་གཞན་རྣམས་རང་གི་བརྗོད་་བྱར་སྤངས་པའི་སྒོ་ནས་སྟོན་པ་སྟེ། ཁྱད་ཆོས་སྟོན་པའི་སྒྲ། དཔེར་ན་སྒྲ་མི་རྟག་པ་ཞེས་པ་ལྟ་བུ་སྒྲ་ཁྱད་པར་དུ་བྱས་ནས་ཁྱད་པར་་་གཞན་རྣམས་རང་གི་བརྗོད་བྱར་སྤོང་བའོ། །
ལན། ཚད་མའི་རིག་པའི་བསྒྲུབ་བྱ་ལྟར་སྣང་གི་ནང་ཚན་ཞིག་སྟེ། དཔེར་ན་སངས་རྒྱས་པས་གྲངས་ཅན་པ་ལ་སྒྲ་འཇིག་ཅེས་པ་ལྟ་བུར་མཚོན་ན། བསྒྲུབ་བྱ་འདིའི་ཚིག་སྟོད་ཆ་སྒྲ་ཞེས་པ་དེ་རྒོལ་ཕྱི་རྒོལ་གཉིས་ཀས་ཁས་བླངས་ཀྱང་ཚིག་སྨད་ཆ་འཇིག་པ་དེ་་་་གྲངས་ཅན་པས་ཁས་མ་བླངས་སྟབས་ཁྱད་པར་རབ་ཏུ་གྲགས་པ་་་་མ་ཡིན་པའི་སྐྱོན་དུ་གྱུར་ཏོ། །
ལན། སྔར་ཁྱབ་ཅེས་ཁས་བླངས་ནས་ཕྱིས་ངང་ངམ་ཤུགས་ཀྱིས་ཁས་ལེན་དེ་དོར་ནས་མ་ཁྱབ་པར་ཁས་བླངས་པ་ལ་་་་་་ཁྱབ་པ་འབུད་ཟེར། དཔེར་ན། སྔར་ཤེས་བྱ་ཡིན་ན་རྟག་པ་ཡིན་པས་ཁྱབ་ཅེས་ཁས་བླངས་ནས། ཕྱིས་ཁས་ལེན་དེ་དངོས་སུ་དོར་བའམ་ཡང་ན་ངང་ངམ་ཤུགས་ཀྱིས་ཁས་ལེན་དེ་དོར་ནས། ཤེས་བྱ་ཡིན་ན་རྟག་པ་ཡིན་པས་མ་ཁྱབ་པར་ཁས་བླངས་པ་ལྟ་བུ་ལ་ཁྱབ་་་་་པ་འབུད་ཅེས་རང་གི་ཤེས་བྱ་ཡིན་ན་རྟག་པ་ཡིན་ཞེས་པའི་དམ་་་་་་བཅའ་དང་འགལ་བར་གྱུར་པ་ཞིག་ལ་གོ་དགོས། སྐབས་འགར་དམ་བཅའ་འབུད་དང་དམ་བཅའ་ཚ་སོགས་ཀྱང་ཟེར།
ལན། རྟགས་དེ་གསལ་བར་སྦྱར་ནས་མ་ཁྱབ་རྩི། །དཔེར་ན། སྒྲ་ཆོས་ཅན། མི་རྟག་པར་ཐལ། ཡོད་པ་ཡིན་པའི་ཕྱིར། ལྟ་བུ་ལ་རྟགས་ཡོད་པ་ཡིན་ན་གསལ་བ་མི་རྟག་པ་ཡིན་པའི་ངེས་པ་མེད་པས། རྟགས་ཡོད་པ་ཡིན་པ་དེ་གསལ་བ་མི་རྟག་པ་ལ་སྦྱར་ནས།ཡོད་པ་ཡིན་ན་མི་རྟག་པ་ཡིན་པས་མ་ཁྱབ་ཟེར་དགོས་པ་ལྟ་བུའོ། །རྟགས་གང་བཀོད་པ་དེ་གསལ་བ་དེ་ཡིན་པས་ངེས་པ་ཡོད་མེད་དེ་་ཁྱབ་མ་ཁྱབ་ལ་འདང་རྒྱག་དགོས། དེས་ན་མ་ཁྱབ་དང་། ཁྱབ་པ་མ་བྱུང་། ཁྱབ་པ་མ་གྲུབ་རྣམས་དོན་གཅིག་ཡིན།
ལན། སྣང་རུང་གི་འགལ་ཟླ་དམིགས་པའི་རྟགས་ཀྱི་ནང་གསེས། བསྒྲུབ་ཆོས་དང་འགལ་བའི་ཁྱབ་བྱེད་དམ་སྤྱི་རྟགས་སུ་བཀོད་ནས། དགག་ཆོས་ཁྱབ་བྱའམ་བྱེ་བྲག་པ་འགོག་པ། དཔེར་ན། མེ་སྟོབས་ཆེན་པོས་ཁྱབ་པར་ནོན་པའི་གཞིར་ཆོས་ཅན། ཁ་བའི་རེག་པ་རྒྱུན་ཆགས་སུ་འབྱུང་བ་མེད་དེ། མེ་སྟོབས་ཆེན་པོས་ཁྱབ་པར་ནོན་པའི་དངོས་པོ་ཡིན་པའི་ཕྱིར། ཞེས་པ་ལྟ་བུ། ཁ་བའི་རེག་པ་གྲང་རེག་གི་བྱེ་བྲག་གམ་ཁྱབ་བྱ་ཡིན་པ་དེ་མ་དམིགས་པའི་རྟགས་སུ་ཁྱབ་བྱེད་མེ་སྟོབས་ཆེན་པོས་ཁྱབ་པར་ནོན་པའི་་་་་་་དངོས་པོ་དང་འགལ་བའོ། །
ལན། སྣང་རུང་གི་འབྲེལ་ཟླ་མ་དམིགས་པའི་རྟགས་ཀྱི་ནང་གསེས། བདག་གཅིག་གི་འབྲེལ་བ་ལ་བརྟེན་ནས་འགོག་བྱེད་ཁྱབ་བྱེད་མ་དམིགས་པའི་རྟགས་ཀྱིས་དགག་བྱ་ཁྱབ་བྱ་བཀག་པ།དཔེར་ན། བྲག་རྫོང་ཕ་གི་ན་ཆོས་ཅན། ཤིང་ཤ་པ་མེད་དེ། ཤིང་མེད་པའི་ཕྱིར། ཞེས་པ་ལྟ་བུའོ། །
ལན། ཐལ་འགྱུར་ལྟར་སྣང་བཞིའི་ནང་གསེས། རྟགས་དེ་བསྒྲུབ་བྱའི་ཆོས་ཀྱི་མཐུན་ཕྱོགས་དང་མི་མཐུན་ཕྱོགས་གཉིས་ཀར་་་་་འཇུག་པས་མཐུན་ཕྱོགས་ཁོ་ནར་ཁྱབ་པ་མ་ངེས་པ། དཔེར་ན། སྒྲ་ཆོས་ཅན། མི་རྟག་པར་ཐལ། ཤེས་བྱ་ཡིན་པའི་ཕྱིར། ཞེས་པ་ལྟ་བུ་ཤེས་བྱ་ཡིན་ན་མཐའ་གཅིག་ཏུ་མི་རྟག་པ་ཡིན་པས་མ་ཁྱབ་ཅིང་།ཐལ་ལེན་མ་ཁྱབ་ཅེས་སམ་ཁྱབ་པ་མ་ངེས་ཞེས་བརྗོད་པའོ། །
ལན། རང་གི་རྟེན་གྲགས་རྟགས་ཡང་དག་ལ་བརྟེན་ནས་བརྡའམ་དགོས་པ་ཙམ་གྱིས་བཞག་པའི་ཡུལ་གསར་དུ་མི་བསླུ་བའི་རིག་པ་གྲགས་པའི་རྗེས་དཔག་གི་མཚན་ཉིད། མཚན་གཞི། རྟོག་ཡུལ་ན་ཡོད་པའི་རྟགས་ཀྱིས་རི་བོང་ཅན་ལ་ཟླ་བ་ཞེས་བརྗོད་རུང་་བར་རྟོགས་པའི་རྗེས་དཔག་ལྟ་བུ། རི་བོང་ཅན་ཆོས་ཅན། ཟླ་བ་ཞེས་བརྗོད་རུང་སྟེ། རྟོག་ཡུལ་ན་ཡོད་པའི་ཕྱིར་ཞེས་སྒྲུབ་བྱེད་གཞན་འགོད་རྒྱུ་མེད་པར་འཇིག་རྟེན་ན་དེ་ལྟར་གྲགས་སོ་ཞེས། རྒྱུ་མཚན་གཞན་མེད་པར་ནམ་མཁའི་དཀར་ཟླུམ་ལ་ཟླ་བ་ཞེས་བརྗོད་པ་གྲགས་ཤིང་གྲུབ་པའི་རྒྱུ་མཚན་གྱིས་བསྒྲུབས་པས་ན། དེ་འདྲ་ཞིག་ལ་གྲགས་རྟགས་ཡང་དག་ཟེར།
ལན། རྟོག་པ་རང་གི་དགག་བྱ་དངོས་སུ་བཅད་ནས་རྟོགས་སུ་རུང་བ་དགག་པའི་མཚན་ཉིད། མཚན་གཞི། བུམ་པ་མི་རྟག་པ་དང་། ནམ་མཁའ། ཡོད་པ། བུམ་པའི་དོན་སྤྱི་ལྟ་བུའོ། །རྟག་པ་ཐམས་ཅད་དངོས་པོ་བཅད་ཙམ་གྱི་ཆ་ལ་བཏགས་པ་ཡིན་་་་པས་དེ་རྟོགས་པའི་ཚེ་དངོས་པོ་དངོས་སུ་བཅད་ནས་དངོས་མེད་རྟག་པ་དེ་རྟོགས་དགོས་ལ། དེས་ན་རྟག་པ་ཡིན་ན་དགག་པ་ཡིན་པས་ཁྱབ། བུམ་པའི་དོན་སྤྱི་ནི། རྟོག་ངོར་བུམ་པ་མ་ཡིན་པ་ལས་ལོག་པར་སྣང་བ་དེ་ཡིན་ལ། དེ་དངོས་སུ་རྟོགས་པའི་བློས་དེའི་དགག་བྱ་བུམ་པ་རང་མཚན་གྱིས་གྲུབ་པ་དངོས་སུ་བཅད་ནས་་་་་་བུམ་པ་མ་ཡིན་པ་ལས་ལོག་པར་སྣང་བའམ་ལྟོ་ལྡིར་བའི་རྣམ་པའི་བློ་ངོར་ཤར་བའི་བུམ་པ་དེ་དོན་སྤྱི་ཡིན་པར་རྟོགས་པ་ལྟ་བུ་དང་།བུམ་པ་མི་རྟག་པར་རྟོགས་པའི་བློས་བུམ་པ་མི་རྟག་པའི་དགག་བྱ་་བུམ་པ་མི་རྟག་པ་ཡིན་པ་དངོས་སུ་བཅད་ནས་བུམ་པ་མི་རྟག་པ་་་་རྟོགས་པ་ལྟ་བུ་སྟེ། དེས་ན་བུམ་པ་མི་རྟག་པ་དགག་པ་ཡིན་ཞེས་བརྗོད་དོ། །དགག་པ་དང༌། སེལ་བ། གཞན་སེལ། ལྡོག་པ་རྣམས་དོན་གཅིག་ཡིན།
ལན། རྟགས་དང་གསལ་བ་སྦྱར་ནས་འགལ་ཁྱབ་རྩི། །དཔེར་ན། སྒྲ་ཆོས་ཅན། མི་རྟག་པར་ཐལ། མ་བྱས་པའི་ཕྱིར་ལྟ་བུ་ལ། གང་རྟགས་མ་བྱས་པ་དེ་ཡིན་ན་གསལ་བ་མི་རྟག་པ་མ་ཡིན་པས་ཁྱབ་པ་ཡོད་པ་ཞིག་ལ་གོ་དགོས། རྟགས་མ་བྱས་པ་དེ་གསལ་བ་མི་རྟག་པ་ལ་སྦྱར་ནས། མ་བྱས་པ་ཡིན་ན་མི་རྟག་པ་ཡིན་པ་འགལ་ཁྱབ་ཡིན་ཟེར་དགོས། རྟགས་གང་དང་གང་ཡིན་ན་གསལ་བ་དེ་མ་ཡིན་པས་ཁྱབ་པ་ཅན་ཞིག་ལ་འདང་རྒྱག་དགོས། དེས་ན་འགལ་ཁྱབ་དང་། ཁྱབ་ལོག་དང་དོན་གཅིག་ཡིན།
ལན། ཡིད་དཔྱོད་ཀྱི་ནང་གསེས། རྒྱུ་མཚན་འགལ་བ་ལ་བརྟེན་པའི་རང་ཡུལ་དོན་མཐུན་དུ་འཛིན་པའི་རྟོག་པ་སྟེ། དཔེར་ན། མཉན་བྱ་ཡིན་པའི་རྒྱུ་མཚན་གྱིས་སྒྲ་མི་རྟག་པར་འཛིན་པའི་བློ་ལྟ་བུ་སྒྲ་ཡིན་པའི་རྒྱུ་མཚན་གྱིས་སྒྲ་མི་རྟག་པ་ཡིན་པར་དཔྱོད་་་་་པ་རྒྱུ་མཚན་འགལ་བའོ། །
ལན། བརྒྱུད་ནས་སྐྱེད་བྱེད་བརྒྱུད་རྒྱུའི་མཚན་ཉིད།མཚན་གཞི། དུ་བའི་རྒྱུ་བུད་ཤིང་ལྟ་བུ་དེ་དུ་བའི་བརྒྱུད་རྒྱུ་ཡིན།རྫ་བུམ་གྱི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་རྫ་བུམ་གྱི་་་རྒྱུར་གྱུར་པའི་འཇིམ་པ་དེ་རང་འབྲས་རྫ་བུམ་གྱི་བརྒྱུད་རྒྱུ་ཡིན་ཏེ།རང་འབྲས་རྫ་བུམ་དེ་བརྒྱུད་ནས་སྐྱེད་བྱེད་ཡིན་པའི་ཕྱིར། དངོས་པོ་ཡིན་ན་བརྒྱུད་རྒྱུ་ཡིན་པས་མ་ཁྱབ་སྟེ་མར་མེ་སྐད་ཅིག་མཐའ་མ་བཞིན་ནོ། །
ལན། དཔེར་ན། བུམ་པའི་སྒྲ་དོན་མ་ངེས་པའམ། བརྡ་ལ་མ་བྱང་བའི་རྒྱུད་ཀྱིས་བུམ་པའི་མིང་གི་ཆ་འདྲ་བ་བློ་ལ་འཆར་་་་བ་ལྟ་བུ། དེ་ནི་བུམ་པ་མ་རྟོགས་པ་ཞིག་ལ། བུམ་པའི་དབྱིབས་དང་ལྟོ་བ་སོགས་བཤད་པ་ན་ཁོའི་ཡིད་ལ་བུམ་པའི་དབྱིབས་་་་་་་སོགས་འཆར་རྒྱུ་ཡོད་པ་དེ་སྒྲ་ཙམ་ལ་བརྟེན་ནས་ཤར་བ་ཡིན་སྟབས་དེ་ལ་སྒྲ་སྤྱི་ཟེར།
ལན། སྒྲ་འཛིན་པའི་ཡིད་ཀྱི་དབང་པོའི་མངོན་སུམ་སྟེ།རང་གི་བདག་རྐྱེན་སྒྲ་འཛིན་ཡིད་ཀྱི་དབང་པོ་ལས་དངོས་སུ་སྐྱེས་་་པའི་གཞན་རིག་གི་ཤེས་པ་རྟོག་བྲལ་མ་འཁྲུལ་བ། སྒྲ་འཛིན་དབང་མངོན་སྐད་ཅིག་ཕྱི་མ་ལྟ་བུ། རང་གི་གཟུང་དོན་གྲོགས་སུ་ཡོད་པའི་དབང་མངོན་གཅིག་གིས་དེ་མ་ཐག་རྐྱེན་བྱས་པ་ལས་བྱུང་བའི་གཞན་རིག་གི་ཤེས་པ་རྟོག་བྲལ་མ་འཁྲུལ་བའོ། །
ལན། ཡུལ་ཅན་གྱིས་ཡུལ་ལ་འཇུག་ཚུལ་གྱི་ཁྱད་པར་ཞིག་སྟེ། རྟོག་མེད་ཀྱི་ཤེས་པ་རང་ཡུལ་ལ་ཆ་ཤས་སུ་མི་ཕྱེ་བར་རང་ཡུལ་དུ་བསྒྲུབས་ནས་འཇུག་པ། དཔེར་ན། བུམ་འཛིན་མིག་ཤེས་ཀྱིས་བུམ་པ་བཟུང་བ་ན་བུམ་པའི་སྟེང་གི་བྱས་མི་རྟག་ལ་སོགས་པའི་་་་་ཁྱད་པར་རམ་ཆ་ཤས་གཅིག་ཀྱང་ཕར་མ་བསལ་བར་ཐམས་ཅད་་ཚོགས་པའམ་འདྲེས་པའི་སྒོ་ནས་ཚུར་རང་གི་ཡུལ་དུ་བྱས་ནས་་་་་་་འཇུག་པ་ལྟ་བུའོ། །
ལན། རང་གི་རྟེན་དངོས་སྟོབས་ཀྱི་རྟགས་ཡང་དག་ལ་བརྟེན་ནས་གཞལ་བྱ་ཅུང་ཟད་ལྐོག་གྱུར་ལ་གསར་དུ་མི་བསླུ་བའི་་་རིག་པ་དངོས་སྟོབས་རྗེས་དཔག་གི་མཚན་ཉིད། མཚན་གཞི། དུ་བའི་རྟགས་ཀྱིས་དུ་ལྡན་ལ་མེ་ཡོད་པར་རྟོགས་པའི་རྗེས་དཔག་ལྟ་་་བུ། དུ་བ་དྲག་ཏུ་འཕྱུར་བ་ཡོད་ན་མེ་ངེས་པར་ཡོད་དགོས་པ་ནི་མེ་དུ་གཉིས་མེད་ན་མི་འབྱུང་གི་རྒྱུ་འབྲས་ཡིན་པས། དེ་ནི་དངོས་པོའི་ཆོས་ཉིད་ཅིག་ཡིན་པས་དེ་འདྲ་ལ་དངོས་པོ་སྟོབས་ཤུགས་ཀྱི་་་རིག་པ་ཞེས་བརྗོད་པ་ཡིན།
ལན། དངོས་པོའི་ལྡོག་པ་ཞེས་པ་ནི་དངོས་པོའི་རང་ལྡོག་ནས་འཇོག་དགོས་པས་དངོས་པོ་མ་གཏོགས་འཇོག་རྒྱུ་མེད།དངོས་པོའི་ལྡོག་པ་ཡིན་ན། དངོས་པོ་དང་གཅིག་ཡིན་པས་ཁྱབ་སྟེ།དངོས་པོ་དང་ཐ་དད་ལས་ལོག་པའི་ཆོས་དེ་དངོས་པོའི་ལྡོག་པའི་་་མཚན་ཉིད་ཡིན། དངོས་པོ་དང་ཐ་དད་ལས་ལོག་པ་དངོས་པོ་མ་གཏོགས་མེད་དོ། །དངོས་པོའི་ལྡོག་པ་དངོས་པོའི་ལྡོག་པ་མིན་ཏེ།དངོས་པོ་དང་ཐ་དད་ཡིན་པའི་ཕྱིར།
ལན། དོན་བྱེད་ནུས་སྟོང་དངོས་མེད་ཀྱི་མཚན་ཉིད།མཚན་གཞི། འདུས་མ་བྱས་དང་རི་བོང་རྭ་ལྟ་བུ། དེ་ལ་དབྱེ་ན།ཡོད་པར་གྱུར་པའི་དངོས་མེད་ནམ་མཁའ་ལྟ་བུ་དང་། མེད་པར་གྱུར་པའི་དངོས་མེད་རི་བོང་རྭ་ལྟ་བུའོ། །ཡོད་པར་གྱུར་པའི་དངོས་མེད་དང་། འདུས་མ་བྱས། སྤྱི་མཚན། རྟག་པ་རྣམས་དོན་གཅིག་ཡིན།
ལན། དོན་སྤྱི་ལ་མ་ལྟོས་པར་མངོན་སུམ་ཚད་མས་དངོས་སུ་རྟོགས་པར་བྱ་བ་མངོན་གྱུར་གྱི་མཚན་ཉིད། མངོན་གྱུར་དང་དངོས་པོ་དོན་གཅིག་ཏུ་བཤད། མཚན་གཞི། བུམ་པ། ཀ་བ་ལྟ་བུ།སྤྱིར་དངོས་པོ་ཡིན་ན་མངོན་གྱུར་ཁོ་ན་ཡིན་པས་ཁྱབ། གཞི་གྲུབ་ན་མངོན་གྱུར་ཡིན་པས་མ་ཁྱབ་སྟེ་རྟག་པ་སོགས་གཞི་གྲུབ་ཀྱ་་་་་མངོན་གྱུར་མ་ཡིན་པའི་ཁྱབ་པས་ཕྱིར་རོ། །བློ་དེ་ལ་མངོན་གྱུར་ཡིན་ན་བློ་དེ་ལ་ལྐོག་གྱུར་མ་ཡིན་པས་ཁྱབ། བློ་སོ་སོ་ལ་ལྟོས་ན་མངོན་ལྐོག་གཉིས་ཀའི་ཡིན་པ་ཡོད་དེ། ལའི་སྟེང་གི་གང་ཟག་ལ་ལའི་མེ་དེ་མངོན་གྱུར་དང་། ཐག་རིང་གི་གང་ཟག་ལ་མེ་དེ་ལྐོག་གྱུར་ཡིན། སློབ་དཔོན་ཤཱཀྱ་བློས། མངོན་སུམ་ཡང་ཀློག་ཏུ་གྱུར་པའི་ཕྱིར་དང་། ལྐོག་ཏུ་གྱུར་པ་ཡང་གཞན་དུ་མངོན་སུམ་ཉིད་དུ་འགྱུར་བའི་ཕྱིར། ཞེས་གསུངས་སོ། །
ལན། མངོན་སུམ་གྱི་བཅད་ཤེས་ཞེས་པ་ནི་བཅད་ཤེས་ཀྱི་ནང་གསེས། རང་འདྲེན་བྱེད་མངོན་སུམ་ཚད་མས་རྟོགས་ཟིན་པ་དེ་སླར་ཡང་རྟོགས་པ་སྟེ། དབང་མངོན་ལྔའི་སྐད་ཅིག་གཉིས་པ་ལྟ་བུ་དབང་མངོན་གྱི་བཅད་ཤེས་དང༌། བུམ་འཛིན་མངོན་སུམ་དང་རྟོག་པ་གཉིས་ཀྱི་སྐད་ཅིག་གཉིས་པ་ཉམས་སུ་མྱོང་བའི་རང་རིག་་་ལྟ་བུ་རང་རིག་མངོན་སུམ་གྱི་བཅད་ཤེས་དང༌། མཐོང་ལམ་པའི་རྒྱུད་ཀྱི་བདེན་བཞིའི་རྣམ་པ་བཅུ་དྲུག་མངོན་སུམ་དུ་རྟོགས་པའི་་་ཡེ་ཤེས་སྐད་ཅིག་གཉིས་པ་ལྟ་བུ་རྣལ་འབྱོར་མངོན་སུམ་གྱི་བཅད་་་ཤེས་རྣམས་སོ། །
ལན། དེ་ནི་རྒྱུ་མཚན་འདྲི་བའི་ཚིག་ཙམ་ཡིན་ལ། དཔེར་ན། སྒྲ་ཆོས་ཅན། རྟག་པ་ཡིན་པར་ཐལ་ཞེས་རྩོད་གཞི་དང་གསལ་བ་གཉིས་ལྡན་གྱི་ཐལ་འགྱུར་ལ་འདོད་ལན་མི་ཐེབས་ན། ཅིའི་ཕྱིར་ཞེས་རྒྱུ་མཚན་ཤོད་ལྟ་བུ་ལ་ཅིའི་ཕྱིར་ཞེས་བརྗོད་ཆོག དཔེར་ན།མི་རྟག་པར་ཐལ་ལྟ་བུ་ལ་ཅིའི་ཕྱིར་ཟེར་ཆོག་པ་ལྟ་བུའོ། །
ལན། བློ་དོན་མཐུན་གྱིས་ཇི་ལྟར་བཟུང་བ་བཞིན་གྲུབ་པའི་ཆོས་དེ་འཇུག་ཡུལ་གྱི་མཚན་ཉིད། དེ་དང་ཤེས་བྱ་དོན་གཅིག་ཡིན། མཚན་གཞི། བུམ་པ་དེ་བུམ་འཛིན་མིག་ཤེས་དང་བུམ་འཛིན་རྟོག་པའི་འཛིན་སྟངས་ཀྱི་ཡུལ་ལམ་འཇུག་ཡུལ་ཡིན། རྟོག་པ་དོན་མཐུན་དང་དོན་མཐུན་མ་ཡིན་པ་ཐམས་ཅད་ལ་ཡོད་དོ། །དྲི་བ ཅི་ཞིག་ལ་རྗེས་དཔག་གི་ཚད་འབྲས་ཟེར།
ལན། ཚུལ་གསུམ་ཚང་བའི་རྟགས་ལ་བརྟེན་ནས་སྐྱེས་པའི་གཞལ་བྱ་ལྐོག་གྱུར་རྟོགས་པའི་རང་སྟོབས་ཀྱིས་མི་བསླུ་བའི་་་་གཞན་རིག་རྗེས་དཔག་ཚད་མའི་མཚན་ཉིད། མཚན་གཞི། བྱས་པའི་རྟགས་ཀྱིས་སྒྲ་མི་རྟག་པ་གསར་དུ་རྟོགས་པའི་རྗེས་དཔག་ལྟ་་་བུ་དང་། དུ་བའི་རྟགས་ལ་བརྟེན་ནས་རྗེས་སུ་མེ་ཡོད་པར་གསར་དུ་རྟོགས་པའི་རྗེས་དཔག་ལྟ་བུ་ལ་རྗེས་དཔག་ཚད་མ་ཟེར། རྗེས་དཔག་ཚད་མ་ལ་དབྱེ་ན་དངོས་སྟོབས་རྗེས་དཔག་དང་། གྲགས་པའི་རྗེས་དཔག ཡིད་ཆེས་རྗེས་དཔག་སྟེ་གསུམ་ཡོད་དོ། །
ལན། བརྡའི་དབང་གིས་དོན་གོ་བར་བྱེད་པ་རྗོད་བྱེད་ཀྱི་མཚན་ཉིད། མཚན་གཞི་བུམ་པ་ཞེས་བརྗོད་པའི་སྒྲ་ལྟ་བུ། བུམ་པ་ཞེས་བརྗོད་པའི་སྒྲ་དེས་རང་ཡུལ་བུམ་པ་གོ་བར་བྱེད་ཐུབ་པ་ལྟ་བུ་ཞིག་ལ་ཟེར། རང་ཡུལ་བརྡའི་དབང་གིས་གོ་བར་བྱེད་པའི་མཉན་བྱ་ཞིག་ལ་རྗོད་བྱེད་ཟེར། རྗོད་བྱེད་ལ་ངོ་བོའི་སྒོ་ནས་དབྱེ་ན། ཡི་གེ་དང་མིང་ཚིག བརྗོད་པ་བཅས་གསུམ་དུ་དབྱེ་ཆོག་གོ །
ལན། མི་འདོད་པ་དང་འདོད་པ་གཏན་ལ་འབེབས་པའི་དགག་སྒྲུབ་ཀྱི་རིགས་པའི་ཆ་ནས་བཞག་པའི་ཤེས་པར་བྱ་བ་དེ།གཏན་ཚིགས་རིག་པའི་མཚན་ཉིད་ཡིན་ལ། དེའི་སྒྲ་བཤད་ནི།གཏན་ཚིགས་སམ་རྟགས་ཀྱི་སྒོ་ནས་དོན་གཏན་ལ་འབེབས་པས་ན་གཏན་ཚིགས་རིག་པ་ཞེས་བྱའོ། །
ལན། རྟགས་སྤུངས་ཀྱི་ཐལ་འགྱུར་ཞེས་པ་ནི། རྟགས་དུ་མ་ཞིག་ཡོད་པའི་ཐལ་འགྱུར་ལ་ཟེར་ཏེ། དཔེར་ན། སྒྲ་ཆོས་ཅན།མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། རྒྱུ་རྐྱེན་ལ་སྐྱེས་པ་ཡིན་པའི་ཕྱིར། དོན་བྱེད་ནུས་པ་ཡིན་པའི་ཕྱིར། དངོས་པོ་ཡིན་པའི་ཕྱིར། ཞེས་པ་ལྟ་བུ་སྟེ། རྟགས་དུ་མ་ཡོད་པས་རྟགས་སྤུངས་ཀྱི་ཐལ་འགྱུར་ཟེར།དྲི་བ ཅི་ཞིག་ལ་རྟགས་གསལ་ཐ་དད་ཀྱི་ཐལ་འགྱུར་ཟེར།
ལན། སྒྲ་དོན་འདྲེས་རུང་དུ་འཛིན་པའི་ཞེན་རིག་རྟོག་བཅས་ཀྱི་མཚན་ཉིད། མཚན་གཞི། བུམ་འཛིན་རྟོག་པ་ལྟ་བུ། དེ་ཡང་བུམ་པའི་སྒྲ་སྤྱི་དང་བུམ་པའི་དོན་སྤྱི་སྟེ་སྒྲ་དོན་གཉིས་པོ་བློ་་་་ངོར་འདྲེས་རུང་དུ་འཛིན་པ་སྟེ་སྣང་བའི་སྒོ་ནས་རང་ཡུལ་ཞེས་་་་་་པའི་རིག་པ་དེ་རྟོག་བཅས་ཡིན། བུམ་པ་རྟོགས་པའམ་བློ་ངོར་ཤར་བའི་ཚེ་སྒྲ་སྤྱི་དང་དོན་སྤྱི་གཉིས་གཅིག་ཏུ་འཁྲུལ་ནས་འཛིན་པའི་་་བློ་ལ་སྒྲ་དོན་འདྲེས་འཛིན་ཏེ་འདྲེས་རུང་ནས་འདྲེས་པར་འཛིན་་་་་ནོ། །སྒྲ་དོན་འདྲེས་རུང་འཛིན་པའི་ཞེན་རིག་ཡིན་ན། སྒྲ་དོན་འདྲེས་པར་འཛིན་པའི་ཞེན་རིག་ཡིན་པས་མ་ཁྱབ་སྟེ། བརྡ་ལ་མ་བྱང་བའི་བྱིས་པའི་རྒྱུད་ཀྱི་བུམ་འཛིན་རྟོག་པས་བུམ་པའི་དོན་སྤྱི་་་ཡུལ་དུ་བྱེད་ཀྱང་བུམ་པའི་སྒྲ་སྤྱི་དང་དོན་སྤྱི་གཉིས་ཀ་ཚོགས་པ་་་་་ཡུལ་དུ་མི་བྱེད་དོ། །དེ་ཡང་རྟོག་པ་ཡིན་ཕྱིར་དེ་ལ་སྒྲ་སྤྱི་དང་དོན་སྤྱི་གཉིས་སྣང་བར་མ་ངེས་ཀྱང་སྒྲ་སྤྱིའི་སྣང་བ་ཡང་དོན་སྤྱི་དང་་་་་འདྲེས་རུང་དུ་ཡོད་པས། དེས་ན་རྟོག་བཅས་ནི་སྒྲ་དོན་འདྲེས་རུང་དུ་འཛིན་པའི་ཞེན་རིག་ཡིན་ཞེས་གསུངས་པའོ། །
ལན། ལོག་ཤེས་ཀྱི་ནང་གསེས། རང་གི་འཛིན་སྟངས་ཀྱི་ཡུལ་ལ་འཁྲུལ་བའི་གསལ་སྣང་ཅན་གྱི་ཤེས་པ། དཔེར་ན། དུང་སེར་སྣང་གི་དབང་ཤེས་ལྟ་བུ་དུང་དཀར་པོ་དེ་སེར་པོར་སྣང་ཡང་་དོན་ལ་ཕྱིན་ཅི་ལོག་ཏུ་སྣང་བའི་ཤེས་པའོ། །
ལན། སོ་སོར་གྲུབ་པའི་ཆོས་ཐ་དད་པའི་མཚན་ཉིད།མཚན་གཞི། རྟོག་དངོས་གཉིས། ཀ་བུམ་གཉིས་ལྟ་བུ། ཐ་དད་ཅེས་པ་ཡོད་པ་གང་ཞིག་རྟོག་ངོར་སོ་སོ་རུ་སྣང་ཞིང་སྣང་བ་ལྟར་་་་་གྲུབ་པའི་ཆོས་ཤིག་ལ་གོ་དགོས། ཀ་བུམ་གཉིས་ཐ་དད་ཡིན་ཏེ་སོ་སོ་རུ་སྣང་ཞིང་སྣང་བ་ལྟར་གྲུབ་པའི་ཆོས་ཡིན་པའི་ཕྱིར། དེ་ལའང་ངོ་བོ་དང་རྫས་དང་སྒྲ་ཐ་དད ཡོད་པ་དང་ཤེས་བྱ་ལྟ་བུའི་ལྡོག་པ་ཐ་དད། བུམ་པ་དང་རི་བོང་རྭ་ལྟ་བུའི་གཅིག་པ་བཀག་པའི་ཐ་དད་བཅས་ཡོད། སོ་སོར་གྲུབ་པ། ཐ་དད་དུ་སྣང་བ། ངོ་བོ་ཐ་དད་རྣམས་དོན་གཅིག་ཡིན།དྲི་བ་ཅི་ཞིག་ལ་ཐལ་འགྱུར་དང་ངག་སྦྱོར་ཟེར།
ལན། ཐལ་འགྱུར་ཡང་དག་ནི། ལན་གྱིས་བཟློག་མི་ནུས་པའི་ཐལ་བ་འཕེན་པའི་ངག་སྟེ། ཐལ་འགྱུར་འགོད་ཡུལ་གྱི་བློ་ངོར་རྟགས་དང་ཁྱབ་པ་གྲུབ་ཅིང་། དམ་བཅའ་ལ་ཚད་མས་བསལ་བ་འབབ་པའི་རྟགས་སྟོན་པའི་ཐལ་ངག་རྣམ་དག་ཅིག་ལ་ཟེར། ཐལ་འགྱུར་ལྟར་སྣང་ནི། ལན་གྱིས་བཟློག་པར་ནུས་པའི་ངག་སྟེ་རྟགས་མ་གྲུབ་པའམ། མ་ཁྱབ་པ། ཁྱབ་པ་འགལ་བ། འདོད་བཅས་ཀྱི་ལན་འདེབས་ནུས་པ་ཞིག་ལ་ཟེར།
ལན། རང་འབྲས་ཤེས་པ་མྱོང་བ་གསལ་རིག་ཙམ་དུ་གཙོ་བོར་དངོས་སུ་སྐྱེད་བྱེད་ཀྱི་རིག་པ་དེ། དེ་མ་ཐག་རྐྱེན་གྱི་མཚན་ཉིད། མཚན་གཞི་ནི། སྔོན་འཛིན་མངོན་སུམ་གྱི་སྔ་ལོགས་དེ་མ་ཐག་ཏུ་བྱུང་བའི་སྔོན་པོ་ཡིད་ལ་བྱེད་པའི་ཤེས་པ་ལྟ་བུ། མཚན་ཉིད་དེ་གཞི་ལ་སྦྱར་ན། སྔོ་འཛིན་མིག་ཤེས་གསལ་རིག་ཏུ་གཙོ་བོར་སྐྱེད་པའི་རྐྱེན་དེ་སྔོ་འཛིན་མིག་ཤེས་ཀྱི་དེ་མ་ཐག་རྐྱེན་གྱི་མཚན་ཉིད། མཚན་གཞི་ནི། སྔོ་འཛིན་མིག་ཤེས་ཀྱི་རྒྱུར་གྱུར་པའི་ཡིད་ཤེས་ལྟ་བུའོ། །།དེ་བཞིན་དུ་མིག་ཤེས་སྐད་ཅིག་དང་པོ་དེ་མིག་ཤེས་སྐད་ཅིག་གཉིས་པའི་དེ་མ་ཐག་རྐྱེན་དང༌། །ཀ་བ་འཛིན་པའི་མིག་ཤེས་ཀྱི་སྔ་ལོགས་སུ་བྱུང་བའི་རང་གི་རྒྱུར་གྱུར་པའི་བུམ་པ་་འཛིན་པའི་མིག་ཤེས་དེ་ཀ་བ་འཛིན་པའི་མིག་ཤེས་ཀྱི་དེ་མ་ཐག་རྐྱེན་ཡིན་ནོ། །
ལན། འདིའི་སྐབས་ཀྱི་དོན་ལྡོག་ཅེས་པ་ནི། ཆོས་དེ་དང་དེའི་མཚན་ཉིད་ལ་ངོས་འཛིན་དགོས། དེའི་ཕྱིར་གཞི་གྲུབ་ན།ཁྱོད་ཀྱི་དོན་ལྡོག་ཡོད་པས་མ་ཁྱབ་སྟེ། ཡིན་པ་མི་སྲིད་པའི་ཤེས་བྱ་རྟག་དངོས་གཉིས་ལྟ་བུའི་དོན་ལྡོག་མེད་པར་མ་ཟད། ཡིན་པ་སྲིད་པའི་ཤེས་བྱ་དོན་བྱེད་ནུས་པ་ལྟ་བུ་ལའང་དོན་ལྡོག་བཞག་ཏུ་མེད་་དེ། དེའི་མཚན་ཉིད་མེད་པའི་ཕྱིར། དེས་ན་བུམ་པའི་དོན་ལྡོག་ལ་ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་འཇོག་དགོས་པ་ལྟ་་བུས་མཚོན་ནས་ཤེས་དགོས་སོ། །
ལན། རྩོད་རིག་གི་ནང་ཚན་བསྡུས་གྲྭ་ཞེས་པ་དེ་ཡང་།ཇི་སྐད་དུ། རྒྱལ་བའི་བཀའ་དང་དེ་འབྲེལ་བསྟན་བཅོས་ཀྱི། །དགོངས་དོན་མ་ལུས་གཅིག་ཏུ་བསྡུས་པས་ན། །བསྡུས་པ་ཞེས་སུ་མཁས་པའི་མཚན་དུ་གསོལ། །ཞེས་གསུངས་སོ། །གྲྭ་ཞེས་པ་ནི་སྤྱིར་བྱ་བ་ལས་ཀ་གང་རུང་ཞིག་བྱེད་པའི་གཞིའམ་གནས་ལ་གྲྭ་་་་་ཟེར་བ་ལྟར་གནས་ཀྱི་སྒོ་ནས་ཚུར་བཏགས་པའམ་ཡང་ན་གྲྭ་པསེར་མོ་བ་རྣམས་ཀྱི་སྦྱང་བྱ་ཡིན་པས་གྲྭ་ཞེས་བརྗོད་ན་མི་ཆོག་པ་་་་་མེད་སྙམ་སྟེ། གནའ་སྔ་མོ་བོད་ཀྱི་རིག་གནས་འཛིན་སྐྱོང་སྤེལ་གསུམ་བྱེད་མཁན་ནི་གྲྭ་པ་སེར་མོ་བ་རྣམས་ཁོ་ན་ཡིན་པས་རེད་་་སྙམ། དེང་སང་སློབ་གྲྭ་ཞེས་པ་ནི་ཆོས་སྐད་དང་མ་འབྲེལ་བའི་བརྡ་ཆད་ལྟ་བུ་ཞིག་ཡིན་སྣང་ཤར་བ་འདི་ཡང་ཐོག་མར་གྲྭ་པ་ཞེས་པའི་མིང་ལས་ཚུར་མིང་ཐོགས་པ་ཡིན་སྙམ་མོ། །ཡང་ན་ཚད་མ་སྡེ་བདུན་གྱི་དགོངས་དོན་བརྗོད་བྱའི་དོན་གཙོ་བོའམ་སྙིང་བོ་རྣམས་་ཕྱོགས་གཅིག་ཏུ་དྲིལ་ཞིང་བསྡུས་པས་ན་བསྡུས་གྲྭ་ཞེས་བརྗོད་དོ། །ཡང་ན་བོད་ཀྱི་རིག་པའི་གནས་ཆེ་ཆུང་ཐམས་ཅད་ཀྱི་དགོངས་པ་་་་རྣམས་ཕྱོགས་གཅིག་ཏུ་བསྡུས་པས་ན་བསྡུས་གྲྭ་ཞེས་དང༌། ཡང་ན་དབུ་ཕར་འདུལ་མཛོད་སོགས་མདོ་སྔགས་རིག་གནས་ཀྱི་དོན་རྣམས་་བསྡུས་ཤིང་ལྷག་པར་དུ་ཚད་མ་མདོ་དགོངས་འགྲེལ་དང་བཅས་པའི་དོན་ཀུན་ཕྱོགས་གཅིག་ཏུ་བསྡུས་པའི་གཞི་འཛིན་སའི་གཞུང་ཞིག་ལ་བསྡུས་གྲྭ་ཞེས་པ་སོགས་བཤད་སྲོལ་མང་ངོ་། །བསྡུས་གྲྭའི་སྲོལ་ཐོག་མར་གཏོད་མཁན་ནི་སྤྱི་ལོ1109ལོར་འཁྲུངས་པའི་ཕྱྭ་བ་ཆོས་ཀྱི་་་་་་སེངྒེས་མདོ་སྡེ་བའི་རིག་པའི་འགྲོས་དང་སྦྱར་ནས་ཚད་མ་རིག་པ་་་་་རྣམས་ཕྱོགས་སུ་བསྡུས་པའི་བསྡུས་གྲྭའི་སྲོལ་བཏོད་ཅིང་ཚད་གཞུང་་ཡིད་ཀྱི་མུན་སེལ་སོགས་བསྡུས་གཞུང་མང་དུ་མཛད། རྟགས་གསལ་རྩོད་གཞི་གསུམ་དང་སྦྱར་ནས་རྒོལ་ཕྱི་རྒོལ་དཔང་པོ་སོགས་ཀྱི་རྩོད་་་པའི་རིགས་ལམ་ཐོག་མར་འདི་ནས་དར།
ལན། རང་འཛིན་ཤེས་པ་ལ་རྣམ་པ་འཆར་བའི་ཡུལ་སྣང་ཡུལ་གྱི་མཚན་ཉིད། མཚན་གཞི། དཔེར་ན། བུམ་འཛིན་མིག་ཤེས་ལ་དངོས་སུ་འཆར་བའི་བུམ་པ་དང་། བུམ་འཛིན་རྟོག་པ་ལ་འཆར་བའི་བུམ་པའི་དོན་སྤྱི་ལྟ་བུའོ། །རྟོག་པའི་སྣང་ཡུལ་བུམ་པའི་དོན་སྤྱི་དང་། རྟོག་མེད་ཀྱི་སྣང་ཡུལ་བུམ་པ་འཇོག་དགོས་པས་དེ་གཉིས་ཀྱི་སྣང་ཡུལ་ལ་ཁྱད་པར་ཡོད་དེ། རྟོག་མེད་མངོན་སུམ་གྱི་སྣང་ཡུལ་ལ་དངོས་པོ་ཐམས་ཅད་དང་། རྟོག་པའི་སྣང་ཡུལ་ལ་དོན་སྤྱི་ཐམས་ཅད་འཇོག་དགོས།
ལན། མཐོང་བ་མངོན་འགྱུར་སྟོན་པའི་ཆ་ལ་མངོན་སུམ་ཚད་མས་གནོད་པ་མེད་པ། མ་མཐོང་བ་ཅུང་ཟད་ལྐོག་གྱུར་སྟོན་པའི་ཆ་ལ་དངོས་སྟོབས་ཀྱི་རིག་པས་གནོད་པ་མེད་པ། མ་མཐོང་བ་ཤིན་ཏུ་ལྐོག་གྱུར་སྟོན་པའི་ཆ་ལ་ཡིད་ཆེས་རྗེས་དཔག་གིསགནོད་པ་མེད་པ་སྟེ་ཚད་མ་གསུམ་གྱིས་གནོད་པ་མེད་པ་ཞིག་ལ་་་་་དཔྱད་གསུམ་དག་པ་ཟེར་རོ། །
ལན། ཡུལ་རང་ངོས་ནས་མ་གྲུབ་པར་རྟོག་པས་བཏགས་ཙམ་དུ་གྲུབ་པའི་ཆོས་སྤྱི་མཚན་གྱི་མཚན་ཉིད། མཚན་གཞི། ནམ་མཁའ་དང་ཤེས་བྱ་སོགས་བློ་རྟོག་པས་གཟུང་བའི་ཡུལ་ཐམས་ཅད་ཡིན། ཤེས་བྱ་སྤྱི་མཚན་ཡིན་ཏེ། རང་གི་དགག་བྱ་བཅད་པ་དང་དོན་སྤྱི་སོགས་ལ་མ་ལྟོས་པར་བློ་ལ་འཆར་མི་ཐུབ་ཅིང་། རང་གི་དགག་བྱ་བཅད་པ་དང་དོན་སྤྱི་བརྒྱུད་པ་སོགས་ལ་ལྟོས་ནས་བློའི་་་ཡུལ་དུ་འཆར་དགོས་པས་ན་དེ་ལ་སྤྱི་མཚན་ཞེས་བརྗོད་པ་ཡིན།སྤྱི་མཚན་དང་། ཀུན་རྫོབ་བདེན་པ། རྟག་པ། དོན་དམ་པར་དོན་བྱེད་མི་ནུས་པའི་ཆོས། རྣམ་གྲངས་པའི་ཀུན་བཏགས་དང་ཡོངས་གྲུབ་རྣམས་དོན་གཅིག་ཡིན།
ལན། མཚན་ཉིད། རང་གི་གསལ་བ་དུ་མ་ལ་རྗེས་སུ་འགྲོ་བའི་ཆོས་དེ་སྤྱིའི་མཚན་ཉིད། ·མཚན་གཞི་ནི། ཤེས་བྱ་དང་དངོས་པོ་ལྟ་བུ། སྒྲས་བརྗོད་རིགས་ཀྱི་སྒོ་ནས་དབྱེ་ན། རིགས་སྤྱི་སྟེ་རང་གི་རིགས་ཅན་དུ་མ་ལ་རྗེས་སུ་འགྲོ་བའི་ཆོས་དེ་ཡིན་པའི་་་་ཕྱིར། མཚན་གཞི་ནི་ཤེས་བྱའོ། །ཚོགས་སྤྱི། རང་གི་ཆ་ཤས་དུ་མ་འདུས་པའི་གཟུགས་རགས་པ་དེ་ཡིན་པའི་ཕྱིར། མཚན་གཞི་ནི་བུམ་པ་ལྟ་བུ། དོན་སྤྱི་སྟེ་རྟོག་པའི་སྣང་ངོ་ཙམ་དུ་གྲུབ་པའི་སྒྲོ་བཏགས་ཀྱི་ཆ་དེ་ཡིན་པའི་ཕྱིར། མཚན་གཞི་ནི། རྟོག་ངོར་ཤར་བའི་ཡོད་མེད་ཐམས་ཅད་ཡིན་ནོ། །
ལན། རྡུལ་དུ་གྲུབ་པ་བེམ་པོའི་མཚན་ཉིད། རྡུལ་དུ་གྲུབ་པ་ཞེས་པ་རང་ཉིད་རྡུལ་རྫས་ཀྱིས་གྲུབ་པའམ་རང་ཉིད་རྡུལ་རྫས་་་ཡིན་པ་ལ་གོ་དགོས། རྡུལ་རྫས་ཀྱིས་གྲུབ་པ་ཞེས་པའང་དངོས་པོ་རང་ཉིད་རྡུལ་རྫས་བརྒྱད་འདུས་ཀྱིས་གྲུབ་པ་ཞིག་ལ་ཟེར། རྡུལ་རྫས་བརྒྱད་ནི། ས་རྡུལ། ཆུ་རྡུལ། མེ་རྡུལ། རླུང་གི་རྡུལ་བཞི་དང་།གཟུགས་རྡུལ། དྲི་རྡུལ། རོ་རྡུལ། རེག་བྱའི་རྡུལ་བཞི་སྟེ་བརྒྱད་དོ། །མཚན་གཞི། བུམ་པ། རྡུལ་ཕྲ་རབ་ལྟ་བུ། མདོ་སྡེ་བའི་ལུགས་ལྟར་ན་གཟུགས་དང་བེམ་པོ་དོན་གཅིག དེ་ལ་དབྱེ་ན་གཟུགས་སྒྲ་དྲི་རོ་རེག་བྱའི་སྐྱེ་མཆེད་དེ་ལྔ་ཡོད།
ལན། འབའ་མདའི་བསྡུས་གྲྭ་ནི་དུས་རབས་བཅུ་དགུ་པའི་དུས་མཇུག་ཏུ་བྱོན་པའི་མཁས་པ་ཆེན་པོ་འབའ་མདའ་པ་་ཐུབ་བསྟན་དགེ་ལེགས་རྒྱ་མཚོས་བོད་རབ་བྱུང་བཅོ་ལྔ་པའི་ལྕགས་མོ་ཡོས་སྤྱི་ལོ1891ལོར་བརྩམས་པའི་བསྡུས་གྲྭའི་སྤྱི་དོན་རྣམ་པར་་་ངེས་པ་ཆོས་རྣམས་ཀྱི་མཚན་ཉིད་རབ་ཏུ་གསལ་བར་བྱེད་པ་རིན་་་ཆེན་སྒྲོན་མེ་ཞེས་བྱ་བ་སྟེ་ཡོངས་གྲགས་སུ་འབའ་བསྡུས་ཞེས་པ་དེ་་ནི་བོད་ལ་ཚད་མའི་གཞུང་ལུགས་དར་བ་ནས་བཟུང་རིམ་བཞིན་རྔོག་ལོ། ཕྱྭ་བ་ཆོས་སེང་། ས་སྐྱ་པཎ་ཆེན། རྗེ་ཙོང་ཁ་པ། རྒྱལ་ཚབ་རྗེ། མཁས་གྲུབ་རྗེ། རྒྱལ་བ་དགེ་འདུན་གྲུབ། ཀརྨ་ཆོས་གྲགས་རྒྱ་མཚོ་སོགས་ཚད་མའི་རིག་གཞུང་སྨྲ་བའི་ཁྲོད་དུ་གོ་གནས་གལ་ཆེན་བཟུང་ཡོད་པ་དག་གིས་འགྲེལ་བ་དང་དོགས་་་་་་་གཅོད། བསྡུས་དོན་དང་བརྗེད་བྱང་སོགས་ཤིན་ཏུ་མང་བོ་བརྩམས་ཡོད་པ་རྣམས་ཀྱི་ལེགས་ཆ་བླངས་ཤིང་རིག་པའི་ལྡེ་མིག་་་་ཏུ་གྱུར་ཡོད། ཚད་གཞུང་འདིའི་བརྗོད་བྱ་གཙོ་བོ་ནི་རྗེ་ཡབ་སྲས་ཀྱི་ཚད་གཞུང་སྤྱི་དང་སྒོས་སུ་ཇོ་ནང་པའི་མཁས་པ་ཆེན་པོ་འབའ་་མདའ་པ་དགེ་ལེགས་རྒྱ་མཚོས་མཛད་པའི་བསྡུས་གཞུང་ལས་འབྱུང་བའི་དངོས་པོ་གསུམ་གྱི་མཚན་ཉིད་དང་དབྱེ་བ་ནང་ཕན་་་་ཚུན་གྱི་འགལ་འབྲེལ་ལ་དཔྱད་ནས་སྔོན་མའི་ཡིག་ཆ་ལས་བཤད་་པ་ལ་ཅུང་བསྡུས་གསལ་དང་དོགས་གཅོད། དགེ་མཚན་རྣམས་ཆེད་དམིགས་སུ་བཟུང་སྟེ་མཚམས་སྦྱོར་བྱས་ཡོད།
ལན། རང་གི་རིགས་ཀྱིས་ཁྱབ་བྱེད་དུ་འཇུག་པའི་ཆོས་དེ་བྱེ་བྲག་གི་མཚན་ཉིད། མཚན་གཞི། དངོས་པོ། རྟག་པ། བུམ་པ་ལྟ་བུ། དངོས་པོ་དེ་རང་གི་རིགས་ཀྱིས་ཁྱབ་བྱེད་དུ་འཇུག་པ་ཡོད་དེ། ཤེས་བྱ་དེ་དངོས་པོ་རང་གི་རིགས་ཡིན་པའི་ཕྱིར། ཤེས་བྱ་དེ་དངོས་པོའི་ཁྱབ་བྱེད་ཡིན་ལ་དངོས་པོ་དེ་ཤེས་བྱའི་ཁྱབ་བྱ་ཡིན།དེས་ན་དངོས་པོ་དེ་ཤེས་བྱའི་བྱེ་བྲག་ཏུ་སྒྲུབ་པའི་རྟགས་གསུམ་ཚང་། དངོས་པོ་ཁྱོད་ཤེས་བྱ་ཡིན། དངོས་པོ་དེ་ཤེས་བྱ་དང་བདག་གཅིག་ཏུ་འབྲེལ། དངོས་པོ་མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར། དེས་ན་ཁྱོད་ཆོས་གང་ཞིག་གི་བྱེ་བྲག་ཡིན་ན་ཁྱོད་ཆོས་དེའི་བྱེ་བྲག་ཏུ་སྒྲུབ་པའི་རྟགས་གསུམ་་་་་་ཚང་དགོས།
ལན། བསྐྱེད་བྱ་འབྲས་བུའི་མཚན་ཉིད། རྒྱུ་གང་ཞིག་གིས་གསར་དུ་བསྐྱེད་པར་བྱ་བའི་ཆོས་དེ་འབྲས་བུ་ཡིན། མཚན་གཞི། བུམ་པའི་རྒྱུན་ཕྱི་མ་རྣམས་དང༌། བུམ་པའི་འབྲས་བུར་གྱུར་པའི་བུམ་འཛིན་ཚད་མ་ལྟ་བུ། དབྱེ་ན། དངོས་འབྲས་དང་བརྒྱུད་འབྲས་གཉིས་ཡོད།
ལན། ཆོས་གང་ཞིག་ཆོས་གཞན་མི་འདོར་བ་ཆོས་གཞན་དེ་དང་འབྲེལ་བའི་མཚན་ཉིད། མཚན་གཞི། མེ་དུ་གཉིས་ལྟ་བུ།དེ་ལ་དབྱེ་ན་གཉིས། འབྲེལ་བ་གང་ཞིག་ངོ་བོ་གཅིག་པའི་སྟོབས་ཀྱི་སྒོ་ནས་མི་འདོར་བ་བདག་གཅིག་འབྲེལ་གྱི་མཚན་ཉིད། མཚན་གཞི། བུམ་པ་མི་རྟག་པ་ལྟ་བུ། འབྲེལ་བ་གང་ཞིག་བསྐྱེད་བྱ་སྐྱེད་བྱེད་ཀྱི་སྒོ་ནས་མི་འདོར་བ་དེ་བྱུང་འབྲེལ་གྱི་མཚན་ཉིད། མཚན་གཞི། མེ་དང་དུ་བ་ལྟ་བུའོ། །
ལན། སྦྱོར་ལུགས་སྐྱོན་ཅན་གྱི་ལན་འདེབས་ཞེས་པ་ནི།ཕ་རོལ་པོས་འཕངས་པའི་ཐལ་འགྱུར་དེའི་རྟགས་གསལ་རྩོད་གཞི་་གསུམ་ག་སྦྱོར་ཚུལ་དེ་སྐྱོན་ཅན་རེད་ཅེས་ལན་འདེབས། ཞེས་པའི་དོན་ནོ། །
ལན། དང་པོ་མ་ཡིན་དགག་ནི། རང་དངོས་སུ་རྟོགས་པའི་བློས་རང་གི་དགག་བྱ་དངོས་སུ་བཅད་ནས་རྟོགས་པར་བྱ་བ་་་གང་ཞིག་རང་དངོས་སུ་རྟོགས་པའི་བློས་རང་གི་དགག་བྱ་བཀག་་་་ཤུལ་དུ་ཆོས་གཞན་མ་ཡིན་དགག་དང་སྒྲུབ་པ་གང་རུང་འཕེན་པ་་་དེ། མ་ཡིན་དགག་གི་མཚན་ཉིད། མཚན་གཞི་ནི། བུམ་པ་མ་ཡིན་པ་ལས་ལོག་པ་དང་། ལྷས་སྦྱིན་ཚོན་པོ་ཉིན་པར་ཟས་མི་ཟ་བ་དང་། བུམ་པ་མ་ཡིན་པ་ལས་ལོག་པའི་བུམ་པ་དང་། བུམ་པ་མི་རྟག་པ་དང་། གང་ཟག་གི་བདག་མེད་པ་ཡོད་པ་ལྟ་བུ། དེའི་དང་པོ་ནི། རང་དངོས་སུ་རྟོགས་པའི་བློའི་རང་གི་དགག་བྱ་བུམ་པ་མ་ཡིན་པ་དེ་དངོས་སུ་བཅད་ནས་བུམ་པ་མ་ཡིན་པ་ལས་ལོག་པ་རང་ཉིད་དངོས་སུ་རྟོགས་དགོས་པས་ན་དེ་དགག་པ་ཡིན་ལ། རང་དངོས་སུ་རྟོགས་པའི་བློ་དེས་བུམ་པ་མ་ཡིན་པ་ལས་ལོག་པ་རང་གི་དགག་བྱ་བུམ་པ་མ་ཡིན་པ་དངོས་སུ་བཀག་པའི་ཤུལ་དུ་དགག་བྱ་་བཀག་ཙམ་དེ་ལས་གཞན་པའི་བུམ་པ་མ་ཡིན་པ་ལས་ལོག་པ་དེ་་་་་དངོས་སུ་འཕེན་པ་སྟེ། རྟོགས་པ་ཡིན་པའི་རྒྱུ་མཚན་གྱིས་བུམ་པ་མ་ཡིན་པ་ལས་ལོག་པ་དེ་མ་ཡིན་དགག་ཏུ་གྱུར་པ་ཡིན་ནོ། །
ལན། ཁྱོད་ཀྱི་ཡིན་པ་ཡོད་པ་མི་འགལ་བའི་མཚན་ཉིད།མཚན་གཞི། བུམ་པ་དང་ཤེས་བྱ་ལྟ་བུ། ཆོས་དེ་གཅིག་གམ་གཉིས་སོགས་གང་ཡིན་ཡང་དེའི་ཡིན་པ་ཡོད་པ་ཅན་གྱི་ཆོས་དེ་མི་འགལ་་བ་ཡིན་ཞེས་བརྗོད་པའོ། །བུམ་པའང་ཡིན་ལ་ཤེས་བྱའང་ཡིན་པ་ཡོད་པ་ལྟ་བུའོ། །
ལན། རང་དངོས་སུ་རྟོགས་པའི་བློས་རང་གི་དགག་བྱ་བཅད་ཤུལ་དུ་སྒྲུབ་ཆོས་གཞན་མི་འཕེན་པ་མེད་དགག་གི་མཚན་ཉིད། མཚན་གཞི། ནམ་མཁའ་དང་། གང་ཟག་གི་བདག་མེད།བུམ་པའི་དགག་གཞི། རི་བོང་རྭ་མེད་པ་ལྟ་བུའོ། །དེས་ན་དགག་བྱ་ཡོད་མེད་གང་ཡིན་ཡང་དགག་བྱ་དེ་བཅད་ཙམ་གྱི་ཆ་ལ་བཞག་་པའི་ཆོས་ཐམས་ཅད་མེད་དགག་ཡིན། མེད་དགག་ནི་རང་དངོས་སུ་རྟོགས་པའི་བློས་མེད་དགག་དེས་རང་གི་དགག་བྱ་དེ་བཀག་ཙམ་མམ་མེད་ཙམ་གྱི་ཆ་དེ་རྟོགས་པ་ལ་མེད་དགག་ཟེར་བ་ལས།གཞན་པའི་སྒྲུབ་པ་དང་མ་ཡིན་དགག་གི་ཆོས་གཉིས་གང་ཡང་་་་་་དངོས་ཤུགས་གང་དུའང་མི་རྟོགས་པའམ་མི་འཕེན་པ་ཞིག་ལ་ཟེར།དཔེར་ན། ནམ་མཁའ་དངོས་སུ་རྟོགས་པའི་བློས་རང་གི་དགག་བྱ་ཐོགས་རེག་བཅད་ཙམ་མམ་མེད་ཙམ་གྱི་ཆ་དེ་རྟོགས་པ་ལས། དེ་ལས་གཞན་པའི་ཆོས་གང་ཡང་དངོས་ཤུགས་གང་དུའང་མི་རྟོགས་་པ་ལྟ་བུའོ། །
ལན། ཚད་མས་མ་དམིགས་པ་མེད་པའི་མཚན་ཉིད།གང་ཚད་མས་མ་དམིགས་ན་མེད་པས་ཁྱབ་སྟེ། དཔེར་ན་རི་བོང་གི་རྭ་ཚད་མས་ཀྱང་མ་དམིགས་དོན་དུའང་མེད་པ་ཡིན་པ་བཞིན་་་ནོ། །ཚད་མས་མ་དམིགས་པ། མེད་པ། གཞི་མ་གྲུབ་པ། ཤེས་བྱ་མ་ཡིན་པ་སོགས་དོན་གཅིག་ཡིན།
ལན། དེ་སྒྲུབ་ཀྱི་རྩོད་གཞིར་བཟུང་བ་རྩོད་གཞི་ཆོས་ཅན་གྱི་མཚན་ཉིད། ཡོད་མེད་གང་རུང་ཡིན་ན་རྩོད་གཞིར་བཟུང་རུང་བས་ཁྱབ། དཔེར་ན། བུམ་པ་ཆོས་ཅན། མི་རྟག་པ་ཡིན་པར་ཐལ།བྱས་པ་ཡིན་པའི་ཕྱིར་ལྟ་བུའི་ཐལ་འགྱུར་ལ་མཚོན་ན། བུམ་པ་ཆོས་ཅན་ཞེས་བུམ་པ་རྩོད་གཞི་པའི་གཞི་རུ་བཟུང་བ་དེ་་བོ་་་་་་དགོས། དེས་ན་ཆོས་ཅན་དང༌། རྩོད་གཞི། དཔག་གཞི། ཤེས་འདོད་ཆོས་ཅན་རྣམས་དོན་གཅིག་ཡིན་ནོ། །
ལན། རང་སྟོབས་ཀྱིས་གསར་དུ་མི་བསླུ་བའི་རིག་པ་ཚད་མའི་མཚན་ཉིད། མཚན་ཉིད་ཀྱི་ཟུར་དང་པོའི་རང་སྟོབས་ཞེས་པས་བཅད་ཤེས་ཚད་མ་ཡིན་པ་གཅོད། ཟུར་གཉིས་པ་མི་བསླུ་བ་ཞེས་པས་ཡུལ་མ་རྟོག་པའི་བློ་དོན་མཐུན་མ་ཡིན་པ་ཐམས་ཅད་ཚད་མ་ཡིན་པ་གཅོད།. ཟུར་གསུམ་པ་རིག་པ་ཞེས་པས་དབང་པོ་གཟུགས་ཅན་པ་དང་འཇལ་བྱེད་སྲང་སོགས་དང༌། ཡུལ་དོན་དུ་གྲུབ་པ་རྣམས་ཁ་ཅིག་གིས་ཚད་མར་བཤད་པས་དེ་དག་ཚདམ་་་་་་ཡིན་པ་བཅད་དེ། ཚད་མ་ཡིན་ན་བློ་ཡིན་དགོས་པར་བསྟན་ཡོད།མཚན་གཞི། གངས་རི་དཀར་པོ་གསར་དུ་རྟོགས་པའི་མིག་ཤེས་མངོན་སུམ་ཚད་མ་དང་། བུམ་པ་མི་རྟག་པའི་རྗེས་དཔག་ཚད་མ་ལྟ་བུའོ། །ཚད་མ་ལ་དབྱེ་ན་ཚད་མ་མདོ་ལས། མངོན་སུམ་དང་ནི་རྗེས་སུ་དཔག །ཚད་མའི་མཚན་ཉིད་གཉིས་གཞལ་བྱ། །ཞེས་དང༌།རྣམ་འགྲེལ་ལས། གཞལ་བྱ་གཉིས་ཕྱིར་ཚད་མ་གཉིས། །གསུངས་པ་ལྟར། རང་མཚན་སྣང་ཡུལ་བྱེད་པའི་རྗེས་དཔག་ཚད་མ་གཉིས་ཡོད།ཚད་མའི་བསྟན་བཅོས་ཀྱི་ཐོག་མ་ནི་སློབ་དཔོན་དབྱིག་གཉེན་གྱི་་་་་རྩོད་པ་གྲུབ་པ་དང་། དགྲ་བཅོམ་པ་ཆོས་སྐྱོབས་ཀྱིས་ཚད་མའི་བསྟན་བཅོས་སྨྲ་བའི་སྒྲོན་མེ་མཛད་པ་སོགས་ཐོག་མ་ཡིན།
ལན། གཟུང་བ་ཡུལ་དུ་གྱུར་པའི་དངོས་ཡོད་སོགས་དོན་གང་དང་གང་མཆིས་པ་དེ་དག འཛིན་པ་བློས་མངོན་སུམ་མམ་རྗེས་དཔག་ཚད་མས་ཡོངས་སུ་གཞལ་ནས་ནོར་འཁྲུལ་མེད་པར་ངོ་བོ་གཏན་ལ་འབེབ་བྱེད་ཀྱི་རིག་པ་ཁྱད་པར་བ་ཞིག་ལ་ཟེར། ཚད་མ་རིག་པའི་ཤིང་རྟའི་སྲོལ་འབྱེད་མཁན་ནི་སློབ་དཔོན་དབྱུག་་གཉེན་གྱི་རང་མཁས་སློབ་མ་བཞི་ལས་ཚད་མ་རང་ལས་མཁས་པ་་་སློབ་དཔོན་ཕྱོགས་ཀྱི་གླང་པོས་གཏན་ཚིགས་རིགས་པའི་གནད་རྣམས་ཕྱོགས་གཅིག་ཏུ་བསྡུས་པ་ཚད་མ་ཀུན་བཏུས་སམ་ཚད་མ་་་་མདོ་ལེའུ་དྲུག་གི་བདག་ཉིད་ཅན་ཞིག་མཛད་པ་དེ་ཡིན། ལོ་རྒྱུས་འགའ་ཞིག་ན། རྒྱལ་པོ་ཁྲི་སྲོང་ལྡེ་བཙན་གྱི་དུས་སུ་བོད་ཀྱི་ལོ་ཙཱ་བ་རྨ་དགེ་བའི་བློ་གྲོས་ཀྱིས་ཚད་མ་རྣམ་འགྲེལ་ཐོག་མར་བསྒྱུར་བར་་བཤད། ཡོངས་གྲགས་སུ་ལོ་ཙཱ་བ་སྐ་ཅོག་ཞང་གསུམ་གྱིས་ཚད་གཞུང་མང་དུ་བསྒྱུར་ནའང་འཆད་ཉན་གྱི་སྲོལ་ཆེར་དར་མ་ཐུབ།དེའི་རྗེས་བསྟན་པ་ཕྱི་དར་གྱི་སྐབས་སུ། སྤྱི་ལོ1073ལོར་རྔོག་ལེགས་པའི་ཤེས་རབ་ཀྱིས་གསང་ཕུ་ནེའུ་ཐོག་དགོན་པ་བཏབ་ནས་བཤད་གྲྭ་གསར་འཛུགས་མཛད། དེའི་རྗེས1092ལོར་རྔོག་བློ་ལྡན་ཤེས་རབ་བོད་དུ་ཕེབས་ནས་གསང་ཕུའི་མཁན་པོར་བཞུགས་རྗེས།གཙོ་བོ་ཚད་མ་རིག་པའི་བཤད་གྲྭ་གསར་བཟོ་བྱས་ཏེ་ཚད་མའི་་་་འཆད་ཉན་ཤིན་ཏུ་དར་རྒྱས་སུ་གྱུར། ཚད་མ་རིག་པའི་བརྗོད་བྱ་གཙོ་བོ་ནི་ཚད་མ་རིགས་སྒོ་ལས། མངོན་སུམ་དང་ནི་རྗེས་སུ་དཔག །ལྟར་སྣང་བཅས་པ་བདག་རིག་ཕྱིར། །སྒྲུབ་པ་དང་ནི་སུན་འབྱིན་དང་། །ལྟར་སྣང་བཅས་པ་གཞན་རྟོགས་ཕྱིར། །ཞེས་གསུངས་པ་ལྟར། རྟོག་གེའི་ཚིགས་དོན་བརྒྱད་པོ་དེ་དག་ཡིན།ཚད་མ་རིག་པ་སྦྱངས་པའི་དགོས་པ་ནི་རྒྱལ་ཚབ་རིན་པོ་ཆེས།ཚད་མར་གྱུར་པའི་སྟོན་དང་བསྟན་པ་མཆོག །དངོས་པོའི་སྟོབས་ཤུགས་རིགས་པས་སྒྲུབ་པའི་ཚུལ། །གསུང་རབ་རྒྱ་མཚོར་ལྟ་བའི་མིག་གཅིག་པུ། །ཚད་མ་ཞེས་གསུངས་པ་ལྟར། སྟོན་དང་བསྟན་པ་ཚད་མར་རྟོགས་ནས་རྣམ་པ་ཐམས་ཅད་མཁྱེན་པའི་གོ་འཕང་དོན་དུ་གཉེར་བ་དང༌། རིག་གཞུང་ཡང་དག་པར་མ་རྟོགས་པ་ཕྱིན་ཅི་ལོག་རྣམས་ཚར་གཅོད་པའི་ཕྱིར་དང༌། གསུང་རབ་རྒྱ་མཚོ་ལྟ་བུ་ལ་རིག་པའི་བརྡར་ཤ་ཆོད་ཅིང་། ཕྱིའི་དངོས་པོ་དང་ནང་སེམས་ཀྱི་རང་བཞིན་སོགས་རིག་པའི་རྩལ་གྱིས་ཇི་བཞིན་རྟོགས་ཐུབ་པ་་་་དེ་དགོས་པ་ཡིན།
ལན། རང་སྟོབས་ཀྱིས་མི་བསླུ་བ་མ་ཡིན་པའི་རིག་པ་ཚད་མིན་གྱི་བློའི་མཚན་ཉིད། མཚན་གཞི། རྗེས་དཔག་གིས་དྲངས་པའི་སྒྲ་མི་རྟག་པར་རྟོགས་པའི་བཅད་ཤེས་ཏེ་སྒྲ་མི་རྟག་་་་་་པར་རྟོགས་པའི་བློ་སྐད་ཅིག་གཉིས་པ་ལྟ་བུའི་བློ་རྟོག་བཅས་དང་།གངས་རི་སེར་འཛིན་གྱི་མིག་ཤེས་ལྟ་བུའི་རྟོག་མེད་དག་གོ །
ལན། རང་དང་མཚུངས་ལྡན་རྣམ་པ་ལྔ་མཚུངས་སུ་བྱུང་བའི་བློ་གཞན་སྐྱེ་བ་ལ་གེགས་མི་བྱེད་པ་ཙམ་གྱིས་ཕན་འདོགས་པའི་་རིགས་པ་དེ་མཚུངས་ལྡན་གྱི་རྒྱུའི་མཚན་ཉིད་ཡིན། དེས་ན་གཞན་རིག་གི་ཤེས་པ་ཐམས་ཅད་མཚུངས་ལྡན་གྱི་རྒྱུ་ཡིན་ཏེ། རང་དང་མཚུངས་ལྡན་གྱི་ཤེས་པ་གཞན་སྐྱེ་བ་ལ་གེགས་མི་བྱེད་པས་ཁྱབ་བོ། །
ལན། རྣམ་པར་འཇོག་བྱེད་ཀྱི་ཆོས་གསུམ་ཚང་བ་དེ་མཚན་ཉིད་ཀྱི་མཚན་ཉིད་ཡིན་པའི་ཕྱིར། མིང་གི་རྣམ་གྲངས།རྣམ་པར་འཇོག་བྱེད་ཀྱི་ཆོས་གསུམ་ཚང་བ་དང༌། རྫས་ཡོད་ཆོས་གསུམ་ཚང་བ། མཚན་ཉིད། རྣམ་པར་འཇོག་བྱེད་ཀྱི་ཆོས་གསུམ་ནི་སྤྱིར་རྣམ་པར་འཇོག་བྱེད་ཡིན་པ། རང་གི་མཚན་གཞི་སྟེང་དུ་གྲུབ་པ། རང་གི་རྣམ་པར་གཞག་བྱ་གང་ཡིན་པ་དེ་ལས་ངོ་བོ་གཞན་པའི་རྣམ་པར་འཇོག་བྱེད་མི་བྱེད་པ་ཡིན།
ལན། མཚན་ཉིད་ཀྱི་མཚོན་བྱ་མཚོན་པའི་གཞིར་གྱུར་པ་མཚན་གཞིའི་མཚན་ཉིད། མཚན་གཞི། ཤེས་བྱའི་མཚན་གཞི།བུམ་པ་དང་ཀ་བ། ཀ་བུམ་གྱི་མཚན་གཞི། གསེར་གྱི་ལྟོ་ལྡིར་བ་དང༌། དངུལ་གྱི་གདོང་འདེགས་པ་ལྟ་བུ། དེས་ན་མཚན་གཞི་ནི་མཚན་ཉིད་དེས་མཚོན་བྱ་དེ་ཡིན་པར་མཚོན་པའི་གཞི་ཡིན་ཕྱིར་་་་་མཚན་གཞི་ནི་གཞི་ལྡོག་ཏུ་འདོད།
ལན། བློས་ཇི་ལྟར་བཟུང་བ་ལྟར་གྱི་ཡུལ་ཏེ། དཔེར་ན་པའི་བུམ་པ་ལྟ་བུ་ནི་བུམ་འཛིན་མིག་ཤེས་དང༌། བུམ་འཛིན་རྟོག་ངའཛིན་སྟངས་ཀྱི་ཡུལ་ཡིན་པ་ལྟ་བུའོ། །
ལན། རང་འཛིན་རྟོག་པས་ཞེན་ནས་རྟོགས་པར་བྱ་བ་ཞེན་ཡུལ་གྱི་མཚན་ཉིད། མཚན་གཞི། བུམ་པ་ལྟ་བུ། བུམ་པ་དེ་བུམ་འཛིན་རྟོག་པའི་ཞེན་ཡུལ་ཡིན་ཏེ། བུམ་འཛིན་རྟོག་པས་ཞེན་ནས་འཛིན་པ་ཡིན་ཕྱིར་ཞེན་ཡུལ་ཞེས་བརྗོད་དོ། །འདིར་ཞེན་ནས་རྟོག་པར་བྱ་བ་ཞེས་པ་སྒྲ་དོན་འདྲེས་རུང་དུ་འཛིན་པའི་རྟོག་པས་་དོན་སྤྱི་དངོས་ཡུལ་དུ་བྱས་ནས་འཛིན་པ་ཞིག་ལ་གོ་དགོས།དྲི་བ ·ཅི་ཞིག་ལ་གཞན་ལས་ངེས་ཀྱི་ཚད་མ་ཟེར།
ལན། རང་དངོས་སུ་རྟོགས་པའི་བློས་རང་གི་དགག་བྱ་དངོས་སུ་བསལ་བའི་སྒོ་ནས་རྟོགས་པར་བྱ་བ་དེ་གཞན་སེལ་གྱི་་་་་་་མཚན་ཉིད། མཚན་གཞི། བུམ་པ་མི་རྟག་པ། གང་ཟག་གི་བདག་མེད། དེས་ན་དགག་པ་ལས་ལོགས་སུ་གཞན་སེལ་མེད་པས་དགག་པ་དང་གཞན་སེལ་དོན་གཅིག་ཏུ་གོ་ཆོག་གོ །
ལན། གཞི་གྲུབ་ཀྱི་མཚན་ཉིད་དམ་འཇོག་བྱེད་ནི། ཚད་མས་གྲུབ་པ་དེ་ཡིན། དེས་ན་དེའི་ཆ་ནས་གོ་བ་བྱས་ན། བློ་ཚད་མ་ཞིག་གིས་རྟོགས་རྒྱུ་ཡོད་པའམ་བློ་ཚད་མ་དེའི་ངོར་གྲུབ་པ་ཞིག་ལ་་གཞི་གྲུབ་ཟེར། ཡང་ཀ་བ་དང་བུམ་པ་ལ་སོགས་པའི་ཆོས་གང་དང་གང་ཡིན་ཡང་། བློ་ཚད་མས་ཡོད་མེད་དང་ཡིན་མིན་སོགས་བརྟག་ཅིང་དཔྱད་ནས་ཡོད་པར་གྲུབ་པས་ན་བུམ་པ་ཡོད་པ་ལྟ་བུ་་གཞི་གྲུབ་དང་། བུམ་པ་མི་རྟག་པ་ཡིན་པ་ཡང་བློ་ཚད་མས་གྲུབ་པས་གཞི་གྲུབ་ཡིན་པ། བུམ་པ་རྟག་པ་ཡིན་པ་བློ་ཚད་མས་འཇོག་མི་ནུས་པས་གཞི་མ་གྲུབ་ཟེར་དགོས་པ་སོགས་ཤེས་སོ། །
ལན། གཞི་ལྡོག་ཅེས་པ་ཕལ་ཆེར་ཆོས་དེ་དང་དེའི་བྱེ་བྲག་ལྟ་བུ་ལ་ངོས་འཛིན། མཚན་གཞི་དང་གཞི་ལྡོག་གཉིས་ཅུང་མི་འདྲ་སྟེ། ཁྱོད་ཆོས་དེའི་མཚན་གཞི་ཡིན་ན། ཁྱོད་ཆོས་དེའི་གཞི་ལྡོག་ཡིན་པས་ཁྱབ་པར་ཁས་བླངས་ཆོག་ཀྱང་། ཁྱོད་ཆོས་དེའི་གཞི་ལྡོག་ཡིན་ན། དེའི་མཚན་གཞི་ཡིན་པས་མ་ཁྱབ་པའི་ཕྱིར་ཏེ། སྒྲ་ཡོད་པ་ཡོད་པའི་གཞི་ལྡོག་ཡིན་ཡང་ཡོད་པའི་མཚན་གཞི་མ་ཡིན་་་་པའི་ཕྱིར་རོ། །
ལན། 1. མངོན་སུམ་བཞིའི་ནང་གསེས། རང་འདྲེན་བྱེད་ཀྱི་དབང་མངོན་ལས་བྱུང་ཞིང་དེའི་གཟུང་དོན་སྐད་ཅིག་གཉིས་པ་འཛིན་པའི་ཆ་ནས་བཞག་པའི་རྟོག་བྲལ་མ་འཁྲུལ་བའི་གཞན་རིག དཔེར་ན། བུམ་འཛིན་མིག་ཤེས་འགག་མ་ཐག་ཏུ་དེའི་རྒྱུ་ལས་བྱུང་བའི་ཡིད་མངོན་དུས་མཐའི་སྐད་ཅིག་མའི་ཡུན་ཚད་སྐྱེ་་་་བ་ལྟ་བུ། དབང་མངོན་སྐད་ཅིག་ཕྱི་མའོ། ། 2. རང་གི་བདག་རྐྱེན་ཡིད་དབང་ལ་བརྟེན་ནས་བྱུང་བའི་རྟོག་བྲལ་མ་འཁྲུལ་བའི་གཞན་རིག དཔེར་ན་གཞན་སེམས་ཤེས་པའི་མངོན་ཤེས་ལྟ་བུའོ། །
ལན། རྟགས་ཡང་དག་གསུམ་གྱི་ནང་གསེས། དཔྱད་པ་གསུམ་གྱིས་དག་པའི་ལུང་སྒྲུབ་བྱེད་དུ་བཀོད་ནས་བསྒྲུབ་བྱ་སྒྲུབ་་་་པར་བྱེད་པ་སྟེ། དཔེར་ན། སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་ལུང་ཆོས་ཅན། རང་གི་བསྟན་དོན་ལ་མི་བསླུ་བ་ཡིན་ཏེ།དཔྱད་པ་གསུམ་གྱིས་དག་པའི་ལུང་ཡིན་པའི་ཕྱིར། ཞེས་པ་ལྟ་བུ་ས་འོག་གི་གཏེར་དང་། ཞིང་ཁམས་ལས་འབྲས་ཀྱི་རྣམ་གཞག་སོགས་གཞལ་བྱ་ཤིན་ཏུ་ལྐོག་གྱུར་འཇལ་བྱེད་ཀྱི་རྟགས་སོ། །
ལན། རང་གི་རྟེན་ཡིད་ཆེས་ཀྱི་རྟགས་ཡང་དག་ལ་བརྟེན་ནས་གཞལ་བྱ་ཤིན་ཏུ་ལྐོག་གྱུར་ལ་གསར་དུ་མི་བསླུ་བའི་རིག་པ་་་་་ཡིད་ཆེས་རྗེས་དཔག་གི་མཚན་ཉིད། མཚན་གཞི། རང་གིས་ཡིད་ཆེས་རྙེད་པའི་སྐྱེས་བུ་ཞིག་གིས་མཛོད་ནང་འདི་ན་རིན་པོ་ཆེ་ཡོད་་ཅེས་བརྗོད་ཚེ། སྐྱེས་པའི་ངག་དེ་ལ་བརྟེན་ནས་རང་ཉིད་ཀྱིས་མཛོད་ནང་ན་རིན་པོ་ཆེ་ཡོད་པར་རྟོགས་པའི་བློ་ལྟ་བུ་དང་། ཡང་ན། དཔྱད་པ་གསུམ་གྱིས་དག་པའི་ལུང་གི་རྟགས་ཀྱིས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པའི་ལུང་དེ་རང་གི་བསྟན་བྱའི་དོན་ལ་མི་བསླུ་བར་རྟོགས་པའི་རྗེས་དཔག་ལྟ་བུ། སྦྱོར་བ་འགོད་ཚུལ་ཡང་། སྦྱིན་པས་ལོངས་སྤྱོད་ཁྲིམས་ཀྱིས་བདེ་ཞེས་པའི་ལུང་ཆོས་ཅན། ཁྱོད་ཀྱི་བསྟན་དོན་སྦྱིན་པ་ལས་ལོངས་སྤྱོད་འབྱུང་བ་དང་། ཚུལ་ཁྲིམས་ཀྱིས་བདེ་བ་འབྱུང་བ་མི་བསླུ་བ་ངེས་པ་ཅན་ཡིན་ཏེ། ཁྱོད་དཔྱད་གསུམ་དག་པའི་ལུང་ཡང་དག་ཡིན་པའི་ཕྱིར།ཞེས་ཡིད་ཆེས་ཀྱི་རྟགས་ཤིག་ལ་བརྟེན་ནས་གཞལ་བྱ་ཤིན་ཏུ་ལྐོག་་་གྱུར་རྟོགས་པའི་བློ་ཞིག་ལ་ཡིད་ཆེས་རྗེས་དཔག་ཟེར།
ལན། རང་ཡུལ་ལ་འཇུག་པའི་དངོས་པོ་ཡུལ་ཅན་གྱི་མཚན་ཉིད། མཚན་གཞི། སྒྲ་མི་རྟག་པར་རྟོགས་པའི་བློ་ལྟ་བུ།ཡུལ་ཅན་ལ་དབྱེ་ན། སྒྲ་དང་བློ་དང་གང་ཟག་སྟེ་གསུམ་ཡོད། སྒྲའི་ཡུལ་ཅན་ནི། མིང་ཚིག་བརྗོད་པ་ཀུན་གྱི་རྩོམ་གཞིར་གྱུར་པའི་སྒྲའི་སྐད་གདངས་རྗོད་བྱེད་སྒྲའི་མཚན་ཉིད། མཚན་གཞི། བཀའ་བསྟན་དང་སྒྲ་མི་རྟག་པ་ཞེས་བརྗོད་པའི་སྒྲ་ལྟ་བུའོ། །དེ་ཡུལ་ཅན་ཡིན་ཏེ། རང་ཡུལ་སྒྲ་མི་རྟག་པ་ལ་འཇུག་པའི་ཆོས་ཡིན་པའི་ཕྱིར།བློའི་ཡུལ་ཅན་ནི། རང་ཡུལ་སྒྲ་མི་རྟག་པ་ལ་འཇུག་པའི་ཆོས་ཡིན་པའི་ཕྱིར། བློའི་ཡུལ་ཅན་ནི། རང་ཡུལ་འཛིན་པ་ཡུལ་ཅན་བློ་ཡི་མཚན་ཉིད། སྒྲ་མི་རྟག་པར་རྟོགས་པའི་བློ་ལྟ་བུ། ཡུལ་ཅན་གང་ཟག གདགས་གཞི་ཕུང་བོ་བཞིའམ་ལྔ་ལ་བཏགས་པའི་སྐྱེས་བུ་གང་ཟག་གི་མཚན་ཉིད། གང་ཟག་གང་དང་གང་གི་རང་རྒྱུད་ཀྱི་བློའི་འཇུག་ཡུལ་གང་ཡིན་པ་དེ་གང་ཟག་དེའི་ཡུལ་ཡིན། གང་ཟག་དེས་རྟོགས་མ་རྟོགས་གང་ཟག་དེའི་རྒྱུད་ཀྱི་བློས་རྟོགས་མ་རྟོགས་ལ་ཟེར་བའི་ཕྱིར། བློའི་ཡུལ་ཡིན་ན་གང་ཟག་གི་ཡུལ་ཡང་ཡིན་ནོ། །
ལན། བློས་རིག་པར་བྱ་བ་ཡུལ་གྱི་མཚན་ཉིད། བློ་སྤྱིས་རིག་པར་བྱ་བའམ་བློ་ཚད་མས་རྟོགས་པར་བྱ་བ་ཞིག་ལ་ཟེར།མཚན་གཞི། བུམ་པ། ཤེས་པ། གང་ཟག་ལྟ་བུ། བུམ་པ་ཡུལ་ཡིན་ཏེ་ཁྱོད་འཛིན་རྟོག་པས་རིག་པར་བྱ་བའི་ཡུལ་ཡིན་པའམ་ཁྱོད་་འཛིན་བློས་རྟོགས་པར་བྱ་བ་ཞིག་ཡིན་པས་ཁྱོད་ཡུལ་དུ་བཞག་གོ །ཡུལ་ལ་དབྱེ་ན། སྣང་ཡུལ། གཟུང་ཡུལ། ཞེན་ཡུལ། འཇུག་ཡུལ་ཏེ་བཞི་ཡོད། ཡུལ་དང་། གཞལ་བྱ། བརྗོད་བྱ། ཡོད་པ། ཤེས་བྱ་རྣམས་དོན་གཅིག་ཡིན།
ལན། ཆོས་དེའི་རང་ལྡོག་ཅེས་པ་ནི། ཆོས་དེ་དང་ཐ་དད་ལས་ལྡོག་པའི་ཆོས་དེ་འཇོག་དགོས་ལ། དཔེར་ན། བུམ་པའི་ལྡོག་པ་ལ་བུམ་པ་འཇོག་དགོས་པ་བཞིན་ཐམས་ཅད་ལ་འདྲ་ཞིང་།གཞི་གྲུབ་ན་ཁྱོད་ཀྱི་རང་ལྡོག་ཡོད་པས་ཁྱབ་ཟེར་དགོས་པར་མ་་་་ཟད། གཞི་གྲུབ་ན། ཁྱོད་ཀྱི་རང་ལྡོག་དུ་མ་མ་གྲུབ་པས་ཁྱབ་ཟེར་དགོས་སོ། །
ལན། རང་དོན་རྗེས་དཔག་གིས་ལེགས་པར་རྟོགས་པའི་ངེས་ཤེས་ལ་བརྟེན་ནས་གང་ཟག་ཕ་རོལ་པོ་གཞན་ལ་གཞལ་བྱའི་དོན་གང་ཡིན་པ་དེ་དེའི་བློ་ངོར་འཐད་པ་སྒྲུབ་པའི་ཚུལ་གསུམ་རང་ངོས་ནས་གྲུབ་པའི་གཏན་ཚིགས་ཡང་དག དཔེར་ན། སྒྲ་རྟག་པར་འདོད་པའི་ཕྱི་རོལ་པ་སུན་འབྱིན་པའི་ཕྱིར་དུ། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། ཞེས་པ་ལྟ་བུའོ། །
ལན། སྣང་རུང་གི་འབྲེལ་ཟླ་མ་དམིགས་པའི་རྟགས་ཀྱི་ཡ་གྱལ། སྒྲུབ་བྱེད་དངོས་པོ་རང་ཉིད་ཀྱི་རང་བཞིན་སྣང་དུ་རུང་བའི་ཆོས་གང་མངོན་སུམ་ཚད་མས་མ་དམིགས་པའི་རྟགས་ཀྱིས་གཞི་་་དེར་དངོས་པོ་དེ་ཡོད་པ་བཀག་པ། དཔེར་ན། བུམ་པ་ཚད་མས་མ་དམིགས་པའི་ཤར་གཞིར་ཆོས་ཅན། བུམ་པ་མེད་དེ། བུམ་པ་ཚད་མས་མ་དམིགས་པའི་ཕྱིར་ཞེས་པ་ལྟ་བུའོ། །
ལན། གཞན་གྱི་བློ་ངོར་རྟགས་བཀོད་པ་དང་རྗེས་སུ་འགྲོ་ལྡོག་གང་རུང་བརྗོད་ཅིང་འདོད་པའི་དོན་ལ་བསལ་བ་འབབ་པའི་ངག་དེ་ལ་སུན་འབྱིན་ཡང་དག་ཟེར །
ལན། རང་ཡུལ་དུ་གྱུར་པའི་དོན་གྱི་ཁྱད་པར་རང་སྟོབས་ཀྱིས་རིག་པའི་བློ་སེམས་བྱུང་གི་མཚན་ཉིད། མཚན་གཞི། ཀ་བའི་ཤར་ཕྱོགས་འཛིན་པའི་མིག་ཤེས་དང་བུམ་པའི་ལྟོ་བ་འཛིན་པའི་་་རྟོགས་པ་ལྟ་བུ། སེམས་བྱུང་རྣམས་ནི་རང་གི་ཡུལ་ཤེས་བྱ་ཡིན་མིན་གང་ཡིན་ཡང་། རང་ཡུལ་དེ་ལ་དོན་གྱི་ངོ་བོ་དང་ཁྱད་པར་གཉིས་ལས་དོན་གྱི་ཁྱད་པར་དེ་བློ་གཞན་ལ་མ་ལྟོས་པར་རང་སྟོབས་ཀྱིས་མཐོང་བའི་རིག་པ་ཞིག་ལ་ཟེར། དེ་ལ་དབྱེ་ན། ཀུན་འགྲོ་ལྔ། ཡུལ་ངེས་ལྔ། རྩ་ཉོན་དྲུག ཉེ་ཉོན་ཉི་ཤུ དགེ་བ་བཅུ་གཅིག གཞན་འགྱུར་བཞི་སྟེ་ང་གཅིག་ཡོད། སེམས་བྱུང་རྣམས་རང་འཁོར་དུ་འགྲོ་ཡུལ་གྱི་གཙོ་སེམས་ཡོད་པས་ན་འཁོར་སེམས་་་་་ཞེས་བརྗོད་པ་ཡིན། སེམས་བྱུང་དང་འཁོར་སེམས། སེམས་ཀྱི་རྗེས་སུ་འཇུག་པའི་བློ་རྣམས་དོན་གཅིག་གོ །
ལན། གསལ་སྤུངས་ཀྱི་ཐལ་འགྱུར་ཞེས་པ་ནི་གསལ་བ་དུ་མ་ཡོད་པའི་ཐལ་འགྱུར་ལ་ཟེར་ཏེ། དཔེར་ན། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པར་ཐལ། དངོས་པོ་ཡིན་པར་ཐལ། རྒྱུ་རྐྱེན་ལས་སྐྱེས་པ་ཡིན་པའི་ཕྱིར། ཞེས་པ་ལྟ་བུ་སྟེ། གསལ་བ་དུ་མ་ཡོད་པས་གསལ་སྤུངས་ཀྱི་ཐལ་འགྱུར་ཟེར།
ལན། དེ་སྒྲུབ་ཀྱི་བསྒྲུབ་བྱའི་ཆོས་སུ་བཟུང་བ་བསྒྲུབ་བྱའི་ཆོས་ཀྱི་མཚན་ཉིད། དཔེར་ན་བུམ་པ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར་ལྟ་བུའི་ཐལ་འགྱུར་ལ་མཚོན་ན།མི་རྟག་པ་ཡིན་པར་ཐལ་ཞེས་པའི་མི་རྟག་པ་ཡིན་པ་དེ་ཡིན། ཐལ་ནི་མི་རྟག་པ་ཡིན་པར་འགྱུར་ཞེས་པའམ། མི་རྟག་པ་ཡིན་དགོས་པར་འགྱུར་ཅེས་པའི་དོན་དུ་གོ་དགོས། དེས་ན་སྒྲུབ་ཆོས་དང་།གསལ་བ་དོན་གཅིག་གོ །
ལན། ལྕེ་དབང་གི་མཚན་ཉིད་ནི་རང་འབྲས་ལྕེ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའི་ཆ་ནས་བཞག་པའི་་་་་་ནང་གི་གཟུགས་ཅན་དྭངས་པ་དེ་ཡིན་པའི་ཕྱིར། མཚན་གཞི་ནི་ཡོད་དེ། ལྕེའི་དབང་རྟེན་གྱི་སྟེང་དུ་ཟླ་ཕྱེད་གཉིས་གཤིབ་པ་ལྟ་བུའོ། །ལྕེ་དབང་དང་། ལྕེ། ལྕེའི་སྐྱེ་མཆེད། ལྕེའི་ཁམས་རྣམས་དོན་གཅིག དེ་ལ་དབྱེ་ན། རྟེན་བཅས་ཀྱི་ལྕེ་དབང་དང་དེ་མཚུངས་ཀྱི་ལྕེ་དབང་གཉིས་ཡོད་པ་ལས། དང་པོ་ནི་གཉིད་ལོག་པའི་སྐབས་ཀྱི་ལྕེ་དབང་དང༌། གཉིས་པ་ནི། ལྕེ་ཤེས་ཀྱིས་རོ་མྱོང་བཞིན་པའི་སྐབས་ཀྱི་ལྕེ་དབང་ལྟ་བུའོ། །
ལན། དེ་ནི་གཙང་ནག་པ་བརྩོན་འགྲུས་སེངྒེ། དར་བག་སྨྲ་བའི་སེངྒེ། བྲུ་ཤ་བསོད་ནམས་སེངྒེ། རྩེགས་དབང་ཕྱུག་སེངྒེ།ཉང་བྲན་ཆོས་ཀྱི་སེངྒེ། འདན་མ་དཀོན་མཆོག་སེངྒེ། གཉལ་པ་ཡོན་ཏན་སེངྒེ་བཅས་སོ། །དྲི་བ ཆོས་ཀྱི་སྐྱེ་མཆེད་པའི་གཟུགས་ཀྱི་མཚན་ཉིད་ག་འདྲ་ཡིན།
ལན། ཆོས་ཀྱི་སྐྱེ་མཆེད་པའི་གཟུགས་ཀྱི་མཚན་ཉིད་ནི།ཡིད་ཤེས་ཁོ་ནའི་ཡུལ་དུ་གྱུར་པའི་ཆོས་ཀྱི་སྐྱེ་མཆེད་པའི་གཟུགས་་་་་རུང་དེ་ཡིན་ཞིང་། འདིའི་མཚན་ཉིད་ཀྱི་སྒྲ་བཤད་ནི། སྒོ་ལྔའི་ཤེས་པའི་ཡུལ་མ་ཡིན་པར་ཡིད་ཤེས་ཁོ་ནའི་སྤྱོད་ཡུལ་དུ་གྱུར་པའི་ཆོས་ཀྱི་སྐྱེ་མཆེད་ཁོ་ན་ཡིན་པ་དང་། ཡིད་ངོར་ཕྱོགས་ཆ་དང་བཅས་པར་ངོ་བཙུག་ཏུ་རུང་བ་སྟེ་ཡུལ་དཔྱད་པས་གཟུགས་སུ་རུང་བས་ན་ཆོས་ཀྱི་་སྐྱེ་མཆེད་པའི་གཟུགས་སུ་རུང་བ་ཡིན་ནོ་ཞེས་པའོ།།
ལན། དེ་ལ་དབྱེ་ན། ཆོས་ཀྱི་སྐྱེ་མཆེད་པའི་གཟུགས་ཡིན་པར་གྱུར་པའི་བསྡུས་པ་ལས་གྱུར་པའི་གཟུགས་དང༌། མངོན་པར་སྐབས་ཡོད་པའི་གཟུགས་དང་། ཡང་དག་པར་བླངས་པ་ལས་བྱུང་བའི་གཟུགས་དང༌། ཀུན་བཏགས་པའི་གཟུགས་དང༌། དེར་གྱུར་པའི་དབང་འབྱོར་པའི་གཟུགས་ཏེ་ལྔ་ཡོད་དོ། །དེ་ལས་དང་པོ་ནི།རྡུལ་ཕྲ་རབ་ཡིན། གཉིས་པ་ནི། ཡིད་ཤེས་ཁོ་ན་ལ་བར་གྱི་སྣང་བ་སྐྱ་སེང་བོར་སྣང་བ་དང་སེང་སེང་བོར་སྣང་བ་སོགས་ཡིན། གསུམ་པ་ནི། རྣམ་པར་རིག་བྱེད་མ་ཡིན་པའི་གཟུགས་ཡིན། བཞི་པ་ནི།མི་སྡུག་པ་སྒོམ་པའི་ཏིང་ངེ་འཛིན་གྱི་ངོར་གསལ་བར་སྣང་བའི་་་་་་ཀེང་རུས་ཀྱི་གཟུགས་བརྙན་དང་རྣམ་པ་བུམ་པ་ལ་སོགས་པའོ།ལྔ་པ་ནི། ཟད་པར་གྱུར་པའི་ཏིང་ངེ་འཛིན་ལ་སོགས་པའི་ཡུལ་དུ་སྣང་བའི་ས་ཆུ་མེ་རླུང་ནམ་མཁའ་ལ་སོགས་པ་ཡིན་ནོ། །
ལན། རང་གི་ངོ་བོ་འཛིན་པ་དེ། ཆོས་ཀྱི་མཚན་ཉིད་ཡིན་ཞིང༌། མཚན་གཞི་ནི། ཀ་བ། བུམ་པ། ནམ་མཁའ་སོགས་ཡིན་པ་དང་། དེའི་སྒྲ་བཤད་ནི། ཀ་བུམ་ལ་སོགས་པའི་ཆོས་གང་དང་གང་ཡིན་ཡང་དེའི་སྤྱིའི་ངོ་བོ་དང་ཁྱད་པར་གྱི་ངོ་བོ་གཉིས་་་་་འཛིན་པའམ་གཉིས་དང་ལྡན་པའི་ཆ་ནས་དེ་དག་ཆོས་ཡིན་ཞེས་་་་པ་སྟེ། དཔེར་ན། བུམ་པ་ནི་སྤྱི་ལ་ཁྱབ་པ་ཤེས་བྱའི་ངོ་བོ་དང་རང་གི་ཁྱད་པར་གྱི་ངོ་བོ་ལྟོ་ལྡིར་བ་སྟེ་ངོ་བོ་གཉིས་འཛིན་པས་ན་བུམ་་་པ་དེ་ཆོས་ཡིན་ཞེས་བརྗོད་པའོ། །
ལན། གཞི་དེ་ཁྱད་གཞིར་བརྗོད་པའི་སྒྲ་དེ། གཞི་དེ་ལ་ལྟོས་ཏེ་ཆོས་ཅན་བརྗོད་པའི་སྒྲའི་མཚན་ཉིད་ཡིན་ཞིང་། འདི་དང་ཁྱད་པར་གཞན་མི་སྤོང་བའི་སྒྲ་གཉིས་དོན་གཅིག མཚན་གཞི་ནི།སྒྲ་མི་རྟག་ཅེས་བརྗོད་པའི་སྒྲ་ལྟ་བུའོ། །དེའི་སྒྲ་བཤད་ནི། དཔེར་ན་སྒྲ་མི་རྟག་ཅེས་བརྗོད་པའི་སྒྲ་དེས་ཁྱད་པར་དུ་འབྱེད་པའི་ཆོས་་མི་རྟག་པ་དེས་མི་རྟག་པ་དང་མི་ལྡན་པའི་ནམ་མཁའ་ལ་སོགས་པ་ལས་ཁྱད་པར་དུ་བྱ་བའི་གཞི་སྒྲ་དེ་མི་རྟག་པའི་ཁྱད་ཆོས་དང་མི་་་་ལྡན་པ་དག་ལས་ཁྱད་པར་དུ་བྱ་བའི་གཞི་རུ་བརྗོད་པའི་སྒྲ་ལྟ་བུ།གཞི་དེ་གཞི་གཞན་ལས་ཁྱད་པར་དུ་འབྱེད་ཆོས་གང་གིས་ཁྱད་པར་དུ་བྱ་བའི་གཞི་རུ་བརྗོད་པའི་སྒྲ་དེ། གཞི་དེ་ལ་ལྟོས་པའི་ཆོས་ཅན་བརྗོད་པའི་སྒྲ་ཡིན་ཞེས་པའོ། །དྲི་བ ཆོས་ཅན་དུ་མ་སྤུངས་པའི་ཐལ་འགྱུར་ཞེས་པའི་དོན་ཅི་ཡིན།
ལན། ཆོས་ཅན་ཞེས་པ་ནི། དཔེར་ན། བུམ་པ་ཆོས་ཅན་ཞེས་པ་ལྟ་བུ་ལ་མཚོན་ན། བུམ་པ་རྩོད་གཞིར་བཟུང་བ་རེད། དེའི་རྒྱུ་མཚན་གྱིས། ཆོས་ཅན་དང༌། རྩོད་གཞི་གཉིས་དོན་གཅིག་ཡིན།
ལན། ཆོས་དེ་ལས་ཐ་དད། ཁྱོད་ཁེགས་ན་ཆོས་དེ་ཁེགས་དགོས། ཆོས་དེ་ཁེགས་ན་ཁྱོད་ཁེགས་དགོས་པ་དེ། ཆོས་དེ་དང་ཁྱབ་མཉམ་གྱི་མཚན་ཉིད་ཡིན་ཏེ། དཔེར་ན་དངོས་པོ་དང་དངོས་མེད་གཉིས་ཁྱབ་མཉམ་ཡིན་པ་ལྟ་བུའོ། །
ལན། ཁྱོད་ཆོས་དེ་དང་འབྲེལ་བ་གང་ཞིག་ཁྱོད་ཆོས་དེ་དང་ངོ་བོ་ཐ་དད་པ་དེ། ཆོས་དེ་དང་རྟེན་བྱུང་འབྲེལ་གྱི་མཚན་ཉིད་ཡིན་པའི་ཕྱིར་ཏེ། དཔེར་ན་མེ་དུ་གཉིས་ལྟ་བུ་ཡིན་ནོ། །
ལན། ཆོས་དེ་མིང་ཡིན་ན་ཆོས་དེའི་དངོས་མིང་སྤྱི་མིང་གང་རུང་ཡིན་པས་མ་ཁྱབ་སྟེ། སྨན་བྱ་རོག་རྐང་ལ་བྱ་རོག་རྐང་ཞེས་བརྗོད་པའི་སྒྲ་དེ་སྨན་བྱ་རོག་རྐང་གི་མིང་ཡིན་པ་གང་ཞིག་དེ་་དེའི་དངོས་མིང་དང་སྤྱི་མིང་གང་ཡང་མ་ཡིན་པའི་ཕྱིར་རོ། །
ལན། ཁྱོད་ཆོས་དེ་དང་ཐ་དད། ཁྱོད་ཁེགས་སྟོབས་ཀྱིས་ཆོས་དེ་ཁེགས་དགོས་པ་དེ། ཆོས་དེའི་ཁྱབ་བྱེད་ཀྱི་མཚན་ཉིད་ཡིན་ཏེ། དཔེར་ན་དངོས་པོ་དེ་བུམ་པའི་ཁྱབ་བྱེད་ཡིན་པ་ལྟ་བུའོ། །
ལན། རྗོད་བྱེད་ཀྱི་སྒྲ་གང་རུང་ཞིག་གི་འཇུག་ཡུལ་ཡིན་ན་འཇུག་ཡུལ་ཡིན་པས་མ་ཁྱབ་སྟེ། རི་བོང་རྭ་རི་བོང་རྭ་ཞེས་བརྗོད་པའི་སྒྲའི་འཇུག་ཡུལ་ཡིན་ཡང་། འཇུག་ཡུལ་མ་ཡིན་པའི་ཕྱིར་ཏེ། ཡུལ་མ་ཡིན་པའི་ཕྱིར། དེར་ཐལ། མེད་པ་ཡིན་པའི་ཕྱིར།
ལན། རྗོད་བྱེད་ཀྱི་སྒྲ་དང་ངག་གཉིས་དོན་གཅིག་ཡིན་པས་མ་ཁྱབ་སྟེ། ངག་ནི་སྐྱེས་བུའི་ལྕེ་རྐན་གྱི་རྩོལ་བ་ལས་བྱུང་བའི་སྒྲ་དེ་ཉིད་ཡིན་གྱི། དེ་ལས་གཞན་པའི་སྒྲ་གང་ཡང་ངག་མ་ཡིན་པ་གང་ཞིག བརྗོད་བྱའི་དོན་སྟོན་པའི་སྐྱེས་བུའི་ངག་དང་ངག་མ་ཡིན་པ་ལྗོན་ཤིང་ལས་བྱུང་བའི་འདུས་བྱས་མི་རྟག་པར་སྟོན་པའི་་་མདོ་ལ་སོགས་པའང་རྗོད་བྱེད་ཀྱི་སྒྲ་ཡིན་པའི་ཕྱིར་རོ། །སྒྲ་དང་རྗོད་བྱེད་ཀྱི་སྒྲ་གཉིས་ཀྱང་དོན་གཅིག་མིན་པ་ཤེས་པར་བྱའོ། །
ལན། བརྡའི་དབང་གིས་གོ་བར་བྱ་བ་དེ། བརྗོད་བྱའི་མཚན་ཉིད་ཡིན་ཞིང་། བརྗོད་བྱ་དང༌། ཡུལ་དང༌། གཞལ་བྱ་གསུམ་དོན་གཅིག་ཡིན་ནོ། །དེའི་དོན་ནི་རྗོད་བྱེད་ཀྱི་སྒྲ་ལ་བརྟེན་ནས་རྟོག་ངོར་སྣང་བ་སྟེ། ཆོས་དེའི་སྒྲ་དོན་གྱི་སྤྱི་སྣང་བའི་དབང་གིས་ཏེ་སྒྲ་དོན་གྱི་སྤྱི་སྣང་བའི་སྒོ་ནས་ཤེས་པར་བྱ་བའི་ཆོས་དེ་་་བརྗོད་བྱ་ཡིན་ཞེས་པ་སྟེ། དཔེར་ན། བུམ་པ་དེ་བུམ་པ་ཞེས་བརྗོད་པའི་སྒྲ་དེ་ལ་བརྟེན་ནས་བུམ་པའི་སྒྲ་སྤྱི་བློ་ལ་ཤར་བརབརྟེན་ནས་རྟོགས་པར་བྱ་བ་ཡིན་པས་བརྗོད་བྱ་ཡིན་པ་ལྟ་བུའོ། །
ལན། ཉེར་ལེན་ཡིན་ན་ལྷན་ཅིག་བྱེད་རྐྱེན་ཡིན་པས་ཁྱབ་སྟེ། ཉེར་ལེན་ཡིན་ན་དངོས་པོ་ཡིན་པས་ཁྱབ་པའི་ཕྱིར། ཁྱབ་སྟེ།ལྷན་ཅིག་བྱེད་རྐྱེན་དང་དངོས་པོ་དོན་གཅིག་ཡིན་པའི་ཕྱིར། ལྷན་ཅིག་བྱེད་རྐྱེན་ཡིན་ན་ཉེར་ལེན་ཡིན་པས་མ་ཁྱབ་སྟེ། རང་གི་རྒྱུན་འཆད་ཀ་མའི་གློག་སྐད་ཅིག་ཐ་མ་དང་། མེ་སྟག་སྐད་ཅིག་ཐ་མ་སོགས་ལྷན་ཅིག་བྱེད་རྐྱེན་ཡིན་ཡང་། ཉེར་ལེན་གྱི་རྒྱུ་མ་ཡིན་པའི་ཕྱིར་ཏེ། ཉེར་ལེན་ཡིན་ན་རྒྱུན་ཕྱི་མའི་སྐྱེད་བྱེད་ཡིན་པ་གང་ཞིགདེ་དག་ནི་རང་གི་རྫས་རྒྱུན་འཆད་ཀ་མའི་དངོས་པོ་ཡིན་པའི་ཕྱིར།རྒྱུན་ལྡན་གྱི་དངོས་པོ་ཡིན་ན་ཉེར་ལེན་ཡིན་པས་ཁྱབ་སྟེ། རང་གི་རྫས་རྒྱུན་ཕྱི་མའི་ཉེར་ལེན་མ་ཡིན་པའི་རྒྱུན་ལྡན་གྱི་དངོས་པོ་མེད་་པའི་ཕྱིར།དྲི་བ གཉིས་ཀ་ལྡོག་པ་མེད་པ་ཞེས་པའི་དོན་ཅི་ཡིན།
ལན། བཏགས་ཡོད་ཆོས་གསུམ་ཞེས་པ་ནི་བཏགས་ཡོད་ཆོས་གསུམ་ཚང་བ་མཚོན་བྱའི་མཚན་ཉིད་ཡིན་སྟབས། མཚོན་བྱ་ཡིན་ན་བཏགས་ཡོད་ཆོས་གསུམ་ཚང་བ་ཡིན་པས་ཁྱབ། བཏགས་ཡོད་ཀྱི་ཆོས་གསུམ་ནི། སྤྱིར་མཚོན་བྱ་ཡིན་པ། རང་གི་མཚན་གཞིའི་སྟེང་དུ་གྲུབ་པ། རང་གི་མཚན་ཉིད་གང་ཡིན་པ་དེ་ལས་གཞན་པ་ཞིག་གི་མཚོན་བྱ་མ་ཡིན་པ་དང་གསུམ་མོ། །
ལན། རྟག་པ་ལ་དབྱེ་ན་གཉིས་ཡོད་དེ། རྣམ་པ་ཐམས་ཅད་པའི་རྟག་པ་དང་། དུས་རེ་འགའ་བའི་རྟག་པ་གཉིས་ཡོད།དེ་ཡང་འདུས་མ་བྱས་ཀྱི་ནམ་མཁའ་ལྟ་བུ་དང་པོ་དང་། ཁང་བའི་ནང་གི་ནམ་མཁའ་ལྟ་བུ་གཉིས་པ་ཡིན།
ལན། རྟག་པའི་མཚན་ཉིད་ནི། ཆོས་དང་སྐད་ཅིག་མ་མ་ཡིན་པའི་གཞི་མཐུན་དེ་ཡིན། རྟག་པ་ལ་དབྱེ་ན་གཉིས་ཡོད་དེ།ཡིན་པ་སྲིད་པའི་རྟག་པ་དང་། ཡིན་པ་མི་སྲིད་པའི་རྟག་པ་བཅས་གཉིས་ཡིན། ཡིན་པ་སྲིད་པའི་རྟག་པའི་མཚན་གཞི་ནི་ཤེས་བྱ་ཡིན།ཡིན་པ་མི་སྲིད་པའི་རྟག་པའི་མཚན་གཞི་ནི་རྟག་དངོས་གཉིས་ཡིན།
ལན། དོན་ལ་མ་གྲུབ་པའི་རྟགས་དྲུག་གི་ནང་གསེས།རྟགས་ཀྱི་ཕྱོགས་གཅིག་ཆོས་ཅན་ལ་མི་སྲིད་ནས་མ་གྲུབ་པ་སྟེ།དཔེར་ན། ཟླ་བ་གཉིས་སྣང་གི་དབང་ཤེས་ཆོས་ཅན། མངོན་སུམ་ཡིན་ཏེ། རྟོག་བྲལ་མ་འཁྲུལ་བ་ཡིན་པའི་ཕྱིར། ཞེས་པ་ལྟ་བུ་ཟླ་བ་གཉིས་སྣང་ལ་རྟོག་བྲལ་གྲུབ་ཀྱང་མ་འཁྲུལ་བ་མ་གྲུབ་པའོ །
ལན། རྟགས་ཁྱབ་ཁས་བླངས་ཞེས་པའི་དོན་ནི། དཔེར་ན། ཁ་ཅིག་གིས་ཁ་དོག་ཡིན་ན་དཀར་པོ་ཡིན་པས་ཁྱབ་ཟེར་བ་ལ།སྔ་རྒོལ་གྱིས། འོ་ན་གསེར་གྱི་ཁ་དོག་ཆོས་ཅན། དཀར་པོ་ཡིན་པར་ཐལ། ཁ་དོག་ཡིན་པའི་ཕྱིར། རྟགས་ཁྱབ་ཁས། ཞེས་འཕངས་པའི་དོན། ཕྱི་རྒོལ་དེས་གསེར་གྱི་ཁ་དོག་དེ་ཁ་དོག་ཡིན་པར་ཁས་བླངས་པས་རྟགས་ཁས་བླངས། ཁ་དོག་ཡིན་ན་དཀར་པོ་ཡིན་པས་ཁྱབ་པ་ཁས་བླངས་པས། ཁྱབ་པ་ཁས་བླངས་པ་ཡིན་སྟབས། སྔ་རྒོལ་གྱིས་ཕྱི་རྒོལ་ལ་ཐལ་འགྱུར་འདིའི་རྟགས་ཁྱབ་གཉིས་ཀ་ཁྱེད་་་ཀྱིས་ཁས་བླངས་སོ། །ཞེས་པའི་དོན་ཡིན།
ལན། རྟགས་ཁྱབ་གཉིས་ཀ་མ་གྲུབ་པའི་ཐལ་འགྱུར་ཞེས་པ། དཔེར་ན། རི་བོང་རྭ་ཆོས་ཅན། དངོས་པོ་ཡིན་པར་ཐལ།ཤེས་བྱ་ཡིན་པའི་ཕྱིར། ཞེས་པའི་ཐལ་འགྱུར་འདིའི་རྟགས་མ་གྲུབ་སྟེ། རི་བོང་རྭ་ཤེས་བྱ་མ་ཡིན་པའི་ཕྱིར། ཁྱབ་པ་མ་གྲུབ་སྟེ། ཤེས་བྱ་ཡིན་ན་དངོས་པོ་ཡིན་པས་ཁྱབ་པ་མེད་པའི་ཕྱིར། ཐལ་འགྱུར་དེའི་ཆོས་ཅན་དུ་འགྲོ་རྒྱུ་དེ། རྟགས་སུ་འགྲོ་རྒྱུ་དེ་མིན་ན། རྟགས་མ་གྲུབ་པ་ཡིན་ལ། རྟགས་སུ་འགྲོ་རྒྱུ་དེ་ཡིན་ན་གསལ་བར་འགྲོ་རྒྱུ་དེ་ཡིན་པས་མ་ཁྱབ་ན། ཁྱབ་པ་མ་གྲུབ་པ་ཡིན་ནོ། །དྲི་བ རྟགས་ཁྱབ་གཉིས་ཀ་ཚད་མས་གྲུབ་པ་ཞེས་པའི་དོན་ཅི་ཡིན།
ལན། རྟགས་ཞེས་པ་སྒྲུབ་བྱེད་དང་། ཆོས་ཞེས་པ་བསྒྲུབ་བྱའི་ཆོས། དོན་ཞེས་པ་ནི་བསྒྲུབ་གཞིའམ་རྩོད་གཞི་བཅས་གསུམ་ལ་རྟགས་ཆོས་དོན་གསུམ་ཞེས་བྱའོ། །དྲི་བ རྟགས་དཔེ་ཕྱོགས་གསུམ་ཞེས་པ་གང་དག་ཡིན།
ལན། རྟགས་ཞེས་པ་རྒྱུ་མཚན་གྱི་དོན་དང་། མ་གྲུབ་ཅེས་པ་ནི་ཁྱོད་ཀྱིས་རྒྱུ་མཚན་དུ་བཀོད་པ་དེ་མ་གྲུབ་བོ་ཞེས་པའི་་་་དོན་རེད། དེས་ན་རྟགས་གསལ་རྩོད་གཞི་དང་ལྡན་པའི་ཐལ་འགྱུར་གང་དང་གང་ལ་རྟགས་མ་གྲུབ་ཀྱི་ལན་འདེབས་ཚུལ་ནི།རྩོད་གཞི་དེའི་སྟེང་དུ་རྟགས་དེ་སྦྱར་ནས་ལན་འདེབས་དགོས་ཏེ།དཔེར་ན། ཐལ་འགྱུར་ལ་རྟགས་མ་གྲུབ་ཀྱི་ལན་བཏབ་ཚེ་ཆོས་དུང་དཀར་པོའི་ཁ་དོག་ཆོས་དུང་དཀར་པོའི་ཁ་དོག་ཡིན་པར་རྟགས་་་་མ་གྲུབ་ཅེས་ལན་འདེབས་དགོས། འོན་ཀྱང་དེ་འདྲའི་ཐལ་འགྱུར་ལ་རྟགས་མ་གྲུབ་ཀྱི་ལན་མི་ཐེབས་ཏེ། ཆོས་དུང་དཀར་པོའི་ཁ་དོག་ཆོས་དུང་དཀར་པོའི་ཁ་དོག་ཡིན་པའི་ཕྱིར། དེས་གཞན་ཡང་ཤེས་པར་བྱའོ། །དྲི་བ རྟགས་ཞེས་པའི་དོན་ཅི་ཡིན།
ལན། ལྕེ་དབང་གང་ཞིག་རང་འབྲས་ལྕེ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པ་དེ། རྟེན་བཅས་ཀྱི་ལྕེ་དབང་གི་མཚན་ཉིད་ཡིན་ཞིང་། མཚན་གཞི་ནི་ལྕེ་ཤེས་ཀྱིས་རོ་མྱོང་བཞིན་པའི་སྐབས་ཀྱི་ལྕེ་དབང་ཡིན་ནོ། །
ལན། རྣ་དབང་གང་ཞིག་རང་འབྲས་རྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པ་དེ། རྟེན་བཅས་ཀྱི་རྣ་དབང་གི་མཚན་ཉིད་ཡིན་ཞིང་། མཚན་གཞི་ནི་རྣ་ཤེས་ཀྱིས་སྒྲ་ལ་ཉན་བཞིན་པའི་སྐབས་ཀྱི་རྣ་དབང་ངོ་། །
ལན། མིག་དབང་གང་ཞིག་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པ་དེ། རྟེན་བཅས་ཀྱི་མིག་དབང་གི་མཚན་ཉིད། མཚན་གཞི་ནི་མིག་ཤེས་ཀྱིས་གཟུགས་ལ་ལྟ་བཞིན་པའི་མིག་དབང་ངོ་། །
ལན། གཟུགས་ལ་ལྟ་བཞིན་པའི་མིག་དབང་ཆོས་ཅན།ཁྱོད་ལ་རྟེན་བཅས་ཀྱི་མིག་དབང་ཞེས་བརྗོད་པའི་རྒྱུ་མཚན་ཡོད་་་་དེ། རང་ལ་བརྟེན་པའི་མིག་ཤེས་དང་བཅས་པའི་མིག་དབང་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གཉིད་ལོག་པའི་སྐབས་ཀྱི་མིག་དབང་ཆོས་ཅན། ཁྱོད་ལ་དེ་མཚུངས་ཀྱི་མིག་དབང་ཞེས་བརྗོད་པའི་རྒྱུ་མཚན་ཡོད་དེ། ཁྱོད་རང་ལ་བརྟེན་པའི་མིག་ཤེས་དང་བཅས་པའི་མིག་དབང་ཡིན་ཡང་། རང་ལ་བརྟེན་པའི་མིག་ཤེས་དང་བཅས་པའི་མིག་དབང་དེ་དང་མིག་དབང་ཡིན་པ་་་་ལ་སོགས་མཚུངས་པ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་་་་ཕྱིར་རོ། །
ལན། ལུས་དབང་གང་ཞིག་རང་འབྲས་ལུས་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པ་དེ། རྟེན་བཅས་ཀྱི་ལུས་དབང་གི་མཚན་ཉིད་ཡིན་ཞིང་། མཚན་གཞི་ནི་ལུས་ཤེས་ཀྱིས་རེག་བྱ་ལ་རེག་བཞིན་པའི་སྐབས་ཀྱི་ལུས་དབང་དེ་ཡིན་པ་ལྟ་བུའོ། །
ལན། རྟོག་གེའི་ཚིག་དོན་བརྒྱད་ནི། མངོན་སུམ་དང་ནི་རྗེས་སུ་དཔག །ལྟར་སྣང་བཅས་པ་བདག་རིག་བྱེད། །སྒྲུབ་ངག་དང་ནི་སུན་འབྱིན་པ། །ལྟར་སྣང་བཅས་པ་གཞན་རྟོགས་ཕྱིར། །ཞེས་སོ། །དྲི་བ ཐ་དད་ཡིན་པ་ཙམ་གྱིས་འགལ་བར་མི་འགྲོ་བའི་རྒྱུ་མཚན་ཅི་ཡིན།
ལན། ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེའི་ཞལ་ནས། འདོད་རྟགས་མ་གྲུབ་ཁྱབ་པ་མེད། །ཁྱབ་པ་འགལ་དང་ཐེ་ཚོམ་ཟ། །ལྔ་བོ་ལན་ཞེས་བྱ་བ་ཡིན། །ཡང་ན་ཁྱབ་ལན་གཅིག་ཏུ་བསྡུ། །རྣམ་པར་ཐར་བའི་སྒོ་བཞིར་གྲགས། །ཞེས་གསུངས་པ་ལྟར་ཐལ་འགྱུར་གྱི་ལན་ལ་སྤྱིར་བཏང་གི་དབང་དུ་་་་་་་བྱས་ན། འདོད། རྟགས་མ་གྲུབ། ཁྱབ་པ་མེད། འགལ་ཁྱབ་ཀྱི་ལན་བཞི་དང༌། དམིགས་གསལ་སྐབས་ལ་ལར་ཐེ་ཚོམ་ཟ་ཞེས་པའི་ལན་ཞིག་ཀྱང་ཡོད་པས་ཐེ་ཚོམ་ཟ་བ་སྟེ་ལྔ་བོ་ལ་ལན་ཞེས་བྱ་ལ། ཡང་ན་ཁྱབ་པ་མེད་དང་འགལ་ཁྱབ་གཉིས་ལ་ཁྱབ་ལན་ཞེས་གཅིག་ཏུ་་་བསྡུས་ནས་ལྷག་མ་རྣམས་སོ་སོར་བགྲང་བས་རྣམ་པར་ཐར་བའི་་་་་སྒོ་བཞི་ཞེས་མཁས་པ་རྣམས་ལ་ཡོངས་སུ་གྲགས་སོ། །
ལན། སྒྲུབ་པའི་ཐལ་འགྱུར་གྱི་ཆོས་གསུམ་སྟེ། རྟགས་ཕྱི་རྒོལ་གྱི་བདེན་ཞེན་གྱིས་ཁས་ལེན་པ། ལྡོག་ཁྱབ་ཚད་མས་གྲུབ་པ།དམ་བཅའ་ལ་ཚད་མས་གསལ་བ་ཞུགས་པ་བཅས་ལ་ཐལ་འགྱུར་་་་གྱི་ཆོས་གསུམ་ཞེས་བྱའོ། །
ལན། ལུང་རིགས་པས་ཕར་དམ་བཅའ་བ་ལ་མི་འདོད་པའི་ཐལ་བ་འཕངས་པར་ཕྱི་རྒོལ་བས་སྐྱོན་སྤོང་གི་ལན་འདེབས་་་་པ་ལ་ཐལ་འགྱུར་གྱི་ལན་ཟེར་ཞིང་། དེ་ལའང་ཐལ་འགྱུར་ལྟར་སྣང་དང་ཐལ་འགྱུར་ཡང་དག་གཉིས་ཡོད།
ལན། རྟགས་གསལ་རྩོད་གཞི་གསུམ་ག་དང་ལྡན་པའི་ཐལ་འགྱུར་དང་། གསལ་བ་ཙམ་བཀོད་པའི་ཐལ་འགྱུར། རྟགས་ཙམ་བཀོད་པའི་ཐལ་འགྱུར། ཆོས་ཅན་དུ་མ་སྤུངས་པའི་ཐལ་འགྱུར། གསལ་སྤུངས་ཀྱི་ཐལ་འགྱུར། རྟགས་སྤུངས་ཀྱི་ཐལ་འགྱུར།སྦུབས་འཚང་གི་ཐལ་འགྱུར་བཅས་བདུན་ཡོད།
ལན། ཕ་རོལ་པོའི་རྒྱུད་ཀྱི་ལོག་རྟོག་སུན་འབྱིན་པ་དང་།ལོག་སྨྲ་ཚར་གཅོད་པའི་ཕྱིར་དུ་རྟགས་ཡང་དག་བཀོད་ཅིང་གཞནགྱིས་མི་འདོད་པ་ཐལ་བར་འཕེན་པ་ལ་བྱ་སྟེ། དཔེར་ན། སྒྲ་ཆོས་ཅན།མ་བྱས་པ་ཡིན་པར་ཐལ། མི་རྟག་པ་ཡིན་པའི་ཕྱིར། ཞེས་འདོད་པ་རྟགས་སུ་བཀོད་ནས་མི་འདོད་པ་ཐལ་བར་འཕེན་པ་ལྟ་བུའོ། །
ལན། ཐེ་ཚོམ་ལ་དབྱེ་ན་གསུམ་ཡོད་དེ། དེ་ཡང་དོན་འགྱུར་གྱི་ཐེ་ཚོམ། དོན་མི་འགྱུར་གྱི་ཐེ་ཚོམ། ཆ་མཉམ་པའི་ཐེ་ཚོམ་དང་གསུམ་མོ། །།དང་པོ་ནི་སྒྲ་རྟག་གམ་མི་རྟག་ཕལ་ཆེར་མི་རྟག་ལས་ཆེ་སྙམ་པའི་ཐེ་ཚོམ་ལྟ་བུ། གཉིས་པ་ནི་སྒྲ་རྟག་གམ་མི་རྟག་ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་ལྟ་བུ། གསུམ་པ་"ནི་སྒྲ་རྟག་གམ་མི་རྟག་ཅི་འདྲ་ཞིག་ཡིན་སྙམ་པའི་ཐེ་ཚོམ་ལྟ་བུའོ། །
ལན། ཕྱོགས་ཆོས་གཏན་ཚིགས་དགུ་ལས་དངོས་ཀྱི་མ་ངེས་པའི་རྟགས་བཞིའི་ཡ་གྱལ། རྟགས་དེ་གསལ་བ་དེའི་མཐུན་ཕྱོགས་དང་མི་མཐུན་ཕྱོགས་གཉིས་ཀ་ལ་ཁྱབ་པར་ཡོད་པ། དཔེར་ན། སྒྲ་ཆོས་ཅན། རྟག་སྟེ། གཞལ་བྱ་ཡིན་པའི་ཕྱིར། དཔེ་ནམ་མཁའ་དང་བུམ་པ་བཞིན། ཞེས་པ་ལྟ་བུ། གཞལ་བྱ་དེ་གསལ་བ་དེའི་མཐུན་ཕྱོགས་རྟག་པའི་ཕྱོགས་དང༌། མི་མཐུན་ཕྱོགས་མི་རྟག་པ་གཉིས་ཀ་ལ་ཁྱབ་བྱེད་དུ་འཇུག་པ་སྟེ། རྟག་པ་ཡིན་ན་གཞལ་བྱ་ཡིན་པས་ཁྱབ། མི་རྟག་པ་ཡིན་ན་གཞལ་བྱ་ཡིན་པས་ཁྱབ་པའོ། །
ལན། ཚད་མ་རིགས་གཏེར་ལས། དེས་ན་མཁས་པས་ཐལ་འགྱུར་ལན། །རྣམ་པར་ཐར་བའི་སྒོ་བཞིས་གདབ། །ལན་གྱིས་བཟློག་པར་མི་ནུས་ན། །དེ་ཡི་རྗེས་འབྲང་དམ་པའི་ལུགས། །ཞེས་གསུངས་པ་ལྟར་ཡོངས་གྲགས་ལ། འདོད་ལན་དང༌། རྟགས་མ་གྲུབ། ཁྱབ་པ་མེད་པ་དང་། ཁྱབ་པ་འགལ་བ་སྟེ་རྣམ་པ་བཞིར་གསུངས་སོ། །
ལན། དུས་ཀྱི་སྒོ་ནས་འགལ་བའི་གནོད་བྱ་ལྡོག་དུས་ལ་སྣང་མུན་གཉིས་ཏེ། འདི་ནི་ཚ་གྲང་ལྟར་གཞི་གཅིག་ལ་ཕྲད་པ་མེད་པར་གཞི་དེར་གཉེན་པོ་སྣང་བ་སྐྱེ་བ་ལ་ཕྱོགས་པ་དང་དེའི་་་་་གནོད་བྱའམ་བསལ་བྱའི་མུན་པ་འགགས་པ་ལ་ཕྱོགས་པ་དུས་་་་་མཉམ་གཞི་དེར་སྣང་བ་སྐྱེས་ཟིན་པ་དང་དེའི་བསལ་བྱའི་མུན་པ་་འགགས་ཟིན་པ་དུས་མཉམ་པ་ཡིན་ཞིང་སྣང་བ་སྐྱེས་ཟིན་འདི་དུས་སུ་སྣང་བའི་གནོད་བྱ་མུན་པ་ལྡོག་པའི་དུས་སོ། །
ལན། དེ་བྱུང་འབྲེལ་གྱི་མཚན་ཉིད་ཀྱི་སྒྲ་བཤད་ནི། ཆོས་གང་ཡིན་ཡང་རྫས་ཐ་དད་ཡིན་པ་གང་ཞིག རྫས་ཐ་དད་པ་གང་ཡིན་པ་དེ་ལས་ཐ་དད་པ་ཅིག་ཤོས་དེ་ལྡོག་ན་ཅིག་ཤོས་དེ་ཡངལྡོག་པ་སྟེ། མེད་པར་ངེས་པ་ཅན་དུ་གནས་པའི་ཆོས་ཡིན་པ་དེ།དེ་བྱུང་འབྲེལ་བའི་དོན་ལྡོག་ཡིན་ཞེས་པའོ། །མེ་དུ་གཉིས་ཆོས་ཅན། དེ་བྱུང་འབྲེལ་ཡིན་ཏེ། དེ་གཉིས་རྫས་ཐ་དད་གང་ཞིག་མེ་ལོག་ན་དུ་བ་ལྡོག་པར་ངེས་པ་ཅན་གྱི་ཆོས་ཡིན་པའི་ཕྱིར། དེར་ཐལ། རྒྱུ་ལོག་ན་འབྲས་བུ་ལོག་པ་གང་ཞིག དེ་གཉིས་བསྐྱེད་བྱ་སྐྱེད་བྱེད་ཀྱི་རྒྱུ་འབྲས་ཡིན་པའི་ཕྱིར་རོ། །དེ་ལ་རྒྱུ་འབྲས་ཀྱི་འབྲེལ་བ་ལྡོག་པ་ནི། རྒྱུ་དེ་འབྲས་བུ་སྐྱེད་བྱེད་ཡིན་པའི་ཆ་དང་འབྲས་བུ་དེ་རྒྱུ་ལས་སྐྱེས་པ་ཡིན་པའི་ཆ་དེ་ཉིད་ཡིན་ཏེ། དཔེར་ན་དུ་བ་དེ་མེ་ལས་སྐྱེས་པ་ཡིན་པའི་ཆ་དང༌། མེ་དེ་དུ་བའི་སྐྱེད་བྱེད་ཡིན་པའི་ཆ་དེ་མེ་དུ་གཉིས་ཀྱི་རྒྱུ་འབྲས་ཀྱི་འབྲེལ་བ་ཡིན་པ་ལྟ་བུའོ། །
ལན། རྣ་དབང་གང་ཞིག་རང་འབྲས་རྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་མི་བྱེད་པ་དེ། དེ་མཚུངས་ཀྱི་རྣ་དབང་གི་མཚན་ཉིད་ཡིན་ཞིང་། མཚན་གཞི་ནི། གཉིད་ལོག་པའི་སྐབས་ཀྱི་རྣ་དབང་ངོ་། །
ལན། མིག་དབང་གང་ཞིག་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་མི་བྱེད་པ་དེ། དེ་མཚུངས་ཀྱི་མིག་དབང་གི་མཚན་ཉིད་ཡིན་ཞིང་། མཚན་གཞི་ནི། གཉིད་ལོག་པའི་སྐབས་ཀྱི་མིག་དབང་དང་། འགོག་སྙོམ་གཞི་གནས་སོགས་དབང་ཤེས་འགོག་པའི་ཏིང་ངེ་འཛིན་ལ་སྙོམས་པར་ཞུགས་པའི་སྐབས་ཀྱི་མིག་དབང་ལྟ་བུའོ། །
ལན། དེར་ཐལ་ཞེས་པ་ནི། ཚིག་དེའི་གོང་དུ་ཐལ་བ་འཕངས་པ་དེ་ལྟར་ཡིན་པར་ཐལ། ཞེས་པའི་དོན་ཏེ། དེ་སྒྲ་དེ།སུམ་ཅུ་བའི་སྐབས་སུ་དེ་སྒྲ་དོན་དགུ་ལ་འཇུག་པར་བཤད་པས་་་་་་གོང་གི་ཐ་སྙད་འདས་པ་ལ་འཇུག་པ་ཡིན་ནོ། །
ལན། དོན་ལྔའི་ཡ་གྱལ་དུ་གྱུར་པའི་གཟུགས་ལ་ནང་གསེས་ཀྱི་དབྱེ་བ་ཉི་ཤུ་ཡོད། དེ་ཡང་རྩ་བའི་ཁ་དོག་བཞི་དང་ཡན་ལག་གི་ཁ་དོག་གི་གཟུགས་བཅུ་གཉིས་དང༌། རིང་བ་དང་ཐུང་བ་སོགས་དབྱིབས་གཟུགས་བརྒྱད་ཡིན་ནོ། །
ལན། ཤེས་བྱ་དང་ཡོད་པ་གཉིས་ཕན་ཚུན་ཡིན་ཁྱབ་མཉམ་ཡིན་པ་ལྟར། དེ་གཉིས་ལ་སྦྱར་ན། ཤེས་བྱ་ཡིན་ན་ཡོད་པ་ཡིན་པས་ཁྱབ། ཤེས་བྱ་མིན་ན་ཡོད་པ་མིན་པས་ཁྱབ། ཤེས་བྱ་ཡོད་ན་ཡོད་པ་ཡོད་པས་ཁྱབ། ཤེས་བྱ་མེད་ན་ཡོད་པ་མེད་པས་ཁྱབ་པ་སྟེ་ཤེས་བྱའི་ཕྱོགས་ནས་ཁྱབ་པ་སྒོ་བཞི་དང་། ཡོད་པ་ཡིན་ན་ཤེས་བྱ་ཡིན་པས་ཁྱབ། ཡོད་པ་མིན་ན་ཤེས་བྱ་མིན་པས་ཁྱབ།ཡོད་པ་ཡོད་ན་ཤེས་བྱ་ཡོད་པས་ཁྱབ ཡོད་པ་མེད་ན་ཤེས་བྱ་མེད་པས་ཁྱབ་པ་སྟེ་ཡོད་པའི་ཕྱོགས་ནས་ཁྱབ་པ་སྒོ་བཞི་སྟེ་བརྒྱད་དོ། །དྲི་བ དྲི་འཛིན་ཡིད་མངོན་ཞེས་པའི་དོན་ཅི་ཡིན།
ལན། སྣ་ཤེས་ཀྱི་མྱོང་བྱ་དྲིའི་སྐྱེ་མཆེད་ཀྱི་མཚན་ཉིད་ཡིན། དྲི་དང་། དྲིའི་སྐྱེ་མཆེད། དྲིའི་ཁམས་རྣམས་དོན་གཅིགདྲི་བ དྲིའི་སྐྱེ་མཆེད་ལ་ནང་གསེས་ཀྱི་དབྱེ་བ་དུ་ཡོད།
ལན། བདག་མེད་ཅེས་པའི་དོན་ནི། འདུས་བྱས་ཐམས་ཅད་མི་རྟག་པ། །ཟག་བཅས་ཐམས་ཅད་སྡུག་བསྔལ་བ། །ཆོས་ནི་ཐམས་ཅད་བདག་མེད་པ། །མྱ་ངན་ལས་འདས་པ་ཞི་བའོ། །ཞེས་པ་ལྟ་བུ་བཀར་བཏགས་ཀྱི་ཕྱག་རྒྱ་བཞི་གསུངས་པའི་ནང་ཚན་གྱི་་་་བདག་མེད་ལ་གོ་དགོས་ཤིང་། དེ་ཡང་སྐབས་འདིར། རང་སྐྱ་ཐུབ་པའི་རྫས་ཡོད་ཀྱི་བདག་མེད་ལ་གོ་དགོས་ཤིང༌། དེ་ཡང་དཔེར་ན།བུམ་པ་ལྟ་བུ་རང་གི་ཆ་ཤས་ཞབས་ལྟོ་བ་རང་གི་ཚོགས་པའི་རྡུལ་་་་རྫས་སོགས་ལས་ལོགས་སུ་ཚོང་བ་ལས་ཚོང་དཔོན་ལོགས་སུ་ཡོད་་་་པ་ལྟ་བུའི་རྫས་ཤིག་ཡོད་ན་ནི་བདག་ཡིན་ལ། དེ་ལྟ་བུར་མེད་པ་ནི་བདག་མེད་ཡིན། ཆོས་གང་དང་གང་ཡིན་ཡང་དེ་ལྟ་བུར་མེད་པའི་རྒྱུ་མཚན་གྱིས། ཆོས་ཐམས་ཅད་བདག་མེད་ཡིན་ནོ། །
ལན། འདུ་བྱེད་ཀྱི་ཕུང་བོ་ནི་གཟུགས་དང་ཚོར་འདུ་རྣམ་ཤེས་བཞི་ལས་གཞན་པའི་འདུས་བྱས་ཐམས་ཅད་ལ་བྱེད་པ་ཡིན་པས་འདུ་བྱེད་དང་འདུ་བྱེད་ཀྱི་ཕུང་བོ་གཉིས་དོན་གཅིག་པ་མིན་ནོ། །
ལན། ཕུང་བོ་ལྔའི་ཡ་གྱལ་ཞིག་སྟེ། དོན་དང་། ཐ་སྙད་ལ་མཚན་མར་འཛིན་པ་ལྟ་བུ། རྐྱེན་གསུམ་མམ་བཞི་སོགས་འདུས་ཏེ་ཤེས་པར་བྱེད་པས་ཡུལ་གྱི་ཁྱད་པར་རམ་སྤུ་རིས་མ་འདྲེས་པར་སོ་་སོར་འཛིན་པའི་བདག་ཉིད་ཅན་གྱི་སེམས་པ་དུ་མ་སྤུངས་པའོ། །
ལན། འདུས་བྱས་དང་འདུ་བྱེད་དོན་གཅིག་ཡིན་མོད།འོན་ཀྱང་འདུས་བྱས་ནི་སྔར་ལྟར་རྒྱུ་རྐྱེན་གྱིས་བྱས་པ་ཡིན་པའི་ཆ་་ནས་བཏགས་པ་དང༌། འདུ་བྱེད་ནི་རང་གི་འབྲས་བུ་འདུ་བྱེད་པ་སྟེ་སྐྱེད་པར་བྱེད་པའི་དོན་གྱིས་འདུ་བྱེད་ཅེས་བརྗོད་པ་ཡིན་པས་་་རང་འབྲས་སྐྱེད་པར་བྱེད་པའི་ཆ་ནས་བཏགས་པ་ཡིན་ནོ། །
ལན། རང་རྒྱུ་ལས་སྐྱེས་པ་དེ། འདུས་བྱས་ཀྱི་མཚན་ཉིད་ཡིན་ཞིང་། རང་རྒྱུ་ཞེས་པས་ནི་སྤྱི་ཤོར་བ་གཅོད་པ་ཡིན་པས།བུམ་པ་རང་རྒྱུ་ལས་སྐྱེས་པ་ཡིན། སྤྱིར་གྱི་རྒྱུ་ལས་སྐྱེས་པ་མིན་ཞེས་རྩོད་པ་སོགས་ཀྱི་སྐབས་སུ་ཁས་ལེན་དགོས་པ་ཡིན་ནོ། །འདུས་བྱས་ཀྱི་སྒྲ་བཤད་ནི། རང་གི་རྒྱུ་རྐྱེན་དུ་མ་འདུས་པ་དེས་བྱས་པའམ་སྐྱེད་པ་ཡིན་པས་འདུས་བྱས་ཞེས་བརྗོད་པའོ། །
ལན། འདོད་ཅེས་པ་ནི་རང་གིས་དེ་ལྟར་འདོད་ཅེས་པ་ཡིན་ཏེ། དཔེར་ན། བུམ་པ་ཆོས་ཅན། མི་རྟག་པ་ཡིན་པར་ཐལ།ཞེས་འཕངས་ན། འདོད་ཅེས་ལན་འདེབས། དེ་ལ་འདོད་ལན་ཐོབས་ཟེར་ན། བུམ་པ་མི་རྟག་པ་ཡིན་པར་འདོད་ཅེས་ལན་འདེབས་དགོས།
ལན། ཆོས་ཅན་དང་གསལ་བ་གཉིས་སྦྲེལ་ནས་འདོད་ལན་འདེབས་དགོས། དེ་གཉིས་སྦྲེལ་ནས་ལན་འདེབས་ཚུལ་ནི་ཆོས་ཅན་དེའི་གསལ་བ་དེ་ཡིན་པར་འདོད། ལན་འདེབས་ཚུལ་དེ་ཐལ་འགྱུར་དང་སྦྱར་ན་འདི་ལྟ་སྟེ། སྒྲ(ཆོས་ཅན)མི་རྟག་པ(གསལ་བ)ཡིན་པར་འདོད། ཅེས་པ་ལྟ་བུ་ཡིན། འོ་ན་འདོད་ལན་མི་ཐེབས་ན་ཅི་ཞིག་ཟེར་དགོས། འདོད་ལན་མི་ཐེབས་ན། ཆོས་ཅན་དེའི་གསལ་བ་དེ་ཡིན་པ་ཅིའི་ཕྱིར། ཞེས་འདྲི་དགོས་ཤིང་།ཐལ་འགྱུར་དང་སྦྱར་ན་འདི་ལྟ་སྟེ། སྒྲ་རྟག་པ་ཡིན་པ་ཅིའི་ཕྱིར་ཞེས་པ་ལྟ་བུ་ཡིན་ནོ། །
ལན། འདོད་ཅེས་པ་རྩོད་གཞི་དེ་གསལ་བ་ཡིན་པར་འདོད་ཅེས་དང༌། རྟགས་མ་གྲུབ་ཅེས་པ་རྩོད་གཞི་དེ་རྟགས་ཡིན་པར་རྟགས་མ་གྲུབ་ཅེས་དང་། ཁྱབ་པ་མ་བྱུང་ཞེས་པ་རྟགས་དེ་ཡིན་ན་གསལ་བ་དེ་ཡིན་པས་མ་ཁྱབ་ཅེས་དང་། འགལ་ཁྱབ་ལ་འབུད་ཅེས་པ་རྟགས་དེ་ཡིན་ན་གསལ་བ་དེ་མ་ཡིན་པས་ཁྱབ་ཅེས་སོ། །
ལན། རྡུལ་ཕྲ་རབ་བདུན་ཙམ་འདུས་པའི་གོང་བུ་དེ།རྡུལ་ཕྲན་གྱི་མཚན་ཉིད་ཡིན་ཞིང་། འདི་བསགས་རྡུལ་ཡིན་པསརྡུལ་རྫས་རིགས་འདྲ་བ་བདུན་ཙམ་ཚོགས་དགོས་ཏེ། རྡུལ་རིགས་མི་འདྲ་བ་བདུན་ཙམ་འདུས་པས་གོང་བུ་རགས་པ་རྩོམ་མི་ནུས་་པའི་ཕྱིར་ཏེ། རྡུལ་ཕྲ་རབ་ཀྱང་རྡུལ་རྫས་བརྒྱད་འདུས་པ་ཡིན་ཡངརགས་པ་བསགས་རྡུལ་མ་ཡིན་པའི་ཕྱིར་ཏེ། རིགས་མི་འདྲ་བའི་རྡུལ་བརྒྱད་འདུས་པ་འདི་དང་རྡུལ་ཕྲ་རབ་གཉིས་ལ་བོངས་ཚོད་་་་ཆེ་ཆུང་མེད་དེ། འབྱུང་བ་བཞི་དང་གཟུགས་དྲི་རོ་རེག་བྱ་བཞིའི་རྡུལ་རྫས་རྣམས་འདུས་པ་ནི་དེ་བརྒྱད་ཀྱི་རྡུལ་བརྒྱད་ནི་རྡུ་་་་་རིགས་མི་འདྲ་བའི་གཅིག་གི་གོ་སར་གཅིག་ཚུད་པས། དེ་བརྒྱད་འདུས་ཀྱང་རྡུལ་ཕྲ་རབ་ཙམ་ལས་གོང་བུ་རགས་པ་རྩོམ་མི་ནུས་་་་་་པའི་ཕྱིར་རོ། །
ལན། རང་གི་བདག་ཉིད་དུ་གྱུར་པའི་ཕྱོགས་ཆ་དང་བཅས་པའི་རྡུལ་དེ། རྡུལ་རགས་པའི་མཚན་ཉིད་ཡིན་ཞིང་།མཚན་གཞི་ནི། བུམ་པ་དང་རྡུལ་རྫས་བརྒྱད་འདུས་གོང་བུ་རགས་པ་རྣམས་སོ། །རགས་པ་ཡིན་ན་རྡུལ་རྫས་ཡིན་པས་ཁྱབ། འདོད་ཁམས་ཀྱི་གོང་བུ་རགས་པ་ཡིན་ན་རྡུལ་རྫས་བརྒྱད་འདུས་ཀྱི་གཟུགས་ཡིན་པས་ཁྱབ། གཟུགས་ཁམས་ཀྱི་གོང་བུ་རགས་པ་ཡིན་ན་རྡུལ་རྫས་དྲུག་འདུས་པ་ཡིན་པས་ཁྱབ་པ་སོགས་མང་བོ་ཞིག་་་་་ཡོད་དོ། །
ལན། རང་དང་མཚུངས་ལྡན་གྱི་གཙོ་སེམས་མེད་པའི་རབ་ཏུ་ཕྱེ་བའི་འདུ་བྱེད་དེ། ལྡན་མིན་འདུ་བྱེད་ཀྱི་མཚན་ཉིད།མཚན་གཞི་ནི། མཛོད་ལྟར་ན་ཐོབ་པ་ནས་ཚོགས་གསུམ་གྱི་བར་བཅུ་བཞི་དང་། མངོན་པ་ཀུན་བཏུས་ལྟར་ན་ཉེར་གསུམ་ཡོད་དོ། །
ལན། བུམ་པའི་སྐྱེ་འཇིག་གནས་རྙིང་བཞི་ལྟ་བུའོ། །ལྡན་མིན་འདུ་བྱེད་ནི། གཟུགས་ཀྱང་མ་ཡིན། ཤེས་པ་ཡང་མ་ཡིན་ལ།རྒྱུ་རྐྱེན་ལས་སྐྱེས་པའི་འདུས་བྱས་ཡིན་དགོས་སོ། །སྒྲ་བཤད་ནི།བུམ་པའི་སྐྱེ་བ་ཆོས་ཅན། ཁྱོད་ལ་ལྡན་མིན་འདུ་བྱེད་ཅེས་བརྗོད་པའི་རྒྱུ་མཚན་ཡོད་དེ། ཁྱོད་སེམས་དང་མཚུངས་པར་ལྡན་པ་མ་ཡིན་པའི་འདུ་བྱེད་ཀྱི་ཕུང་བོ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དཔེར་ན། བུམ་པའི་སྐྱེ་བ་ལྟ་བུ་དེ་བློ་ངོར་བུམ་པ་དེ་སྔར་མེད་གསར་དུ་སྐྱེ་བའི་ཆ་དེ་ཡིན་ཞིང་། དེ་ནི་བུམ་པའི་སྟེང་དུ་བུམ་པ་དེ་ཉིད་ཀྱང་མ་ཡིན་པར་བློ་ངོར་སྣང་ལ། སྣང་བ་ལྟར་གྲུབ་པས་ན་བུམ་པའི་སྐྱེ་བ་ནི་བུམ་པ་མིན་ཕྱིར་གཟུགས་ཀྱང་་མིན་ལ། ཤེས་པ་ཡང་མ་ཡིན། འོན་ཀྱང་རྟོག་ངོར་ཤར་ཙམ་ཞིག་མ་ཡིན་པར་བུམ་པའི་སྟེང་ནས་གྲུབ་པ་ཞིག་ཡིན་པས་ཡོད་པ་ཡིན་་པ་དང་། དེ་ཡང་བུམ་པ་སྐྱེད་བྱེད་ཀྱི་རྒྱུ་ལས་བྱུང་བ་ཡིན་པར་འཆར་བ་ལྟར་གྲུབ་པས་ན་འདུས་བྱས་ཡིན་དགོས་ལ། དེ་ཡང་གཟུགས་དང་ཤེས་པ་གཉིས་གང་ཡང་མིན་པས་ན་མཚུངས་ལྡན་མ་ཡིན་པའི་འདུ་བྱེད་ལས་འོས་མེད་དོ། །
ལན། ལྡན་མིན་འདུ་བྱེད་ལ་དབྱེ་ན་གཉིས་ཏེ། གང་ཟག་ཏུ་གྱུར་པའི་ལྡན་མིན་འདུ་བྱེད་དང༌། གང་ཟག་ཏུ་མ་གྱུར་པའི་ལྡན་མིན་འདུ་བྱེད་དོ། །དང་པོའི་མཚན་གཞི་ནི་རྟ་དང་བ་གླང་ལྟ་བུ་དང་། གཉིས་པའི་མཚན་གཞི་ནི་དུས་ཚོད་དང་མི་རྟག་པ་ལྟ་བུའོ། །
ལན། ཆོས་མི་མཐུན་པའི་དཔེ་ལྟར་སྣང་ལྔའི་ནང་གསེས།གཏན་ཚིགས་རིག་པའི་སྦྱོར་བ་འགོད་ཚུལ་གྱི་ཆོས་མི་མཐུན་པའི་་་་དཔེ་དེ་ལྡོག་པ་མ་བསྟན་པའི་སྐྱོན་ལ་ཟེར། སྒྲ་རྟག་སྟེ། ཐོགས་པ་མེད་པའི་ཕྱིར། ཆོས་མི་མཐུན་པའི་དཔེར་མི་རྟག་པ་རྣམས་ཐོགས་བཅས་ཡིན་པས། དཔེར་ན་བུམ་པ་བཞིན་ཞེས་བརྗོད་ན། འདིར་མི་རྟག་པ་ཉིད་དང་། ཐོགས་བཅས་སུ་མཐོང་བ་ཙམ་བརྗོད་པ་ལས། ཐོགས་བཅས་ནི་མི་རྟག་པའི་འབྲེལ་གཞིར་མི་འཇོག་པས།ཐོགས་མེད་ཀྱི་རྟགས་སུ་རྟག་པའི་བསྒྲུབ་བྱའི་རྗེས་སུ་འབྲང་རྒྱུ་སྟོན་མ་ཐུབ་པས་སྐྱོན་དུ་གྱུར་ཏོ། །
ལན། ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་་ཆེན་པོས་མཛད་པའི་སྔགས་རིམ་ཆེན་མོ་ལས། དེ་ལ་འདིར་སྡེ་བདུན་ལ་སོགས་པའི་རིགས་པའི་བསྟན་བཅོས་རྣམས་ནི། རང་གི་སྟོན་པ་སངས་རྒྱས་དང་། དེའི་བསྟན་པ་ལུང་རྟོགས་གཉིས་དང༌། དེ་དག་ཚུལ་བཞིན་ཉམས་སུ་ལེན་པ་ལ་ཚིག་ཙམ་མིན་པའི་གུས་པ་ཆེན་པོ་་སྐྱེད་པའི་ཐབས་མཆོག ཅེས་གསུངས་པ་ལྟར་རིགས་པའི་བསྟན་བཅོས་འདི་དག་གིས་རྒྱལ་བའི་ལུང་རྟོགས་ཀྱི་བསྟན་པ་དང་། དེ་སྟོན་པའི་སྟོན་པ་སངས་རྒྱས་བཅོས་ལྡན་འདས་དང༌། བསྟན་པའི་དོན་ཚུལ་བཞིན་ཉམས་སུ་ལེན་པའི་དགེ་འདུན་རྣམས་སྐྱོན་དང་་་་་བྲལ་བར་རིགས་པ་དྲི་མ་མེད་པས་གཏན་ལ་འབེབས་ཤིང་། འདི་ལ་བརྟེན་ནས་དེ་ལྟ་བུའི་སྐྱབས་མཆོག་གསུམ་སྐྱོན་བྲལ་དུ་རྟོགས་་་་པ་ནི་རིགས་པའི་བསྟན་བཅོས་འདི་དག་གི་དགོས་པ་ཡིན་ནོ། །གཞན་ཡང་། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་དོན་རྣམས་མ་འདྲེས་པར་ལྟ་མཁས་པ། དེ་དག་གི་དོན་ཕྱིན་ཅི་མ་ལོག་པར་ཡིད་ལ་འཛིན་མཁས་པ། ཚིག་སྔ་ཕྱིའི་ཆ་རྣམས་སོ་སོར་མ་འཁྲུགས་པར་གཞུང་གི་དོན་རྣམས་ཡོངས་རྫོགས་དགེ་བའི་མཉན་མཁས་པ།བཤེས་གཉེན་གྱི་མན་ངག་ལྟར་མ་ཆད་མ་ལུས་པར་བཤད་མཁས་་་་པ། དེ་ལྟར་ལྟ་འཛིན་ཉན་བཤད་སོགས་ཀྱིས་ཟབ་མོའི་དོན་རྣམས་འཚོལ་ཞིང་རྟོགས་པའི་ཐབས་དམ་པ་ནི་བསྡུས་གྲྭར་སྦྱོང་བའི་་་་་་་་དགོས་པ་ཡིན་ཏེ། ཡབ་རྗེ་སྐལ་ལྡན་རྒྱ་མཚོས། གང་ཞིག་བསྡུས་སྦྱོར་གྲུ་ཆེན་ནས། །གཞུང་བཟང་ནོར་བུའི་གླིང་བགྲོད་ལ། །ཐབས་འདི་སྐྱ་པ་ལྟར་གཅེས་པས། །དེད་དཔོན་བདག་གིས་སྦྱིན་པར་བྱ། །ཞེས་གསུངས་པ་ལྟར་གཞུང་ཆེན་མོ་རྣམས་ཀྱི་དོན་ལ་འཇུག་པ་ལ་་་ཐབས་དམ་པར་གྱུར་པ་བསྡུས་སྦྱོར་ལ་བརྟེན་དགོས་པ་ཡིན།དཔེར་ན། རྒྱ་མཚོའི་ཕ་རོལ་ཏུ་ནོར་བུ་ལེན་པར་བསྐྱོད་པ་ལ་སྐྱ་པ་ལྟར་གཅེས་པར་འཛིན་དགོས་ཤིང་དོན་མེད་བྱིས་པའི་རྩེད་མོ་འདྲར་མཐོང་ནས་རིགས་འཁྱོག་དང་ལོང་གཏམ་དུ་སྨྲ་བ་དག་ནི་་ཆོས་སྤོང་གི་ལས་བསགས་པ་ལས་གཞན་ཅི་ཞིག་སྟེ། མཁན་ཆེན་དགེ་འདུན་རྒྱ་མཚོས། བསྡུས་སྦྱོར་བཤད་ཉན་འཛིན་རྩོད་ལྷུར་ལེན་དགོས། །ཞེས་པ་ནས། མི་བཟད་སྡིག་ལས་བཟློག་དང་སྐལ་ལྡན་རྣམས། །ཞེས་གསུངས་པ་ལྟར་ལགས་ལ། དེ་གསུང་རབ་དགོངས་འགྲེལ་དང་བཅས་པ་རྣམས་ཀྱི་དགོངས་དོན་འཚོལ་བའི་་་རིགས་པ་དྲི་མ་མེད་པའི་སྒོ་འབྱེད་ཀྱི་ལྡེ་མིག་ལྟ་བུ་ཡིན་ཙ་ན། ཐོག་མར་རིགས་པའི་སྒོ་འབྱེད་བསྡུས་གཞུང་ལ་སྦྱོང་དགོས་པའི་རྒྱུ་་་་་མཚན་ཡང་དེ་ལྟར་ལགས་སོ། །
ལན། བསྡུས་གྲྭའི་དགར་ཚུལ་ནི། རིགས་ལམ་ལ་ཐོས་སྦྱངས་མ་བྱས་པའི་ལས་དང་པོ་བའི་དབང་དུ་བྱས་ཏེ་བསྡུས་ཆུང་ངམ་རིགས་ལམ་ཆུང་བ་གཏན་ལ་ཕབ། རིགས་ལམ་གྱི་མཐའ་ལ་ཐོས་པ་དང་སྦྱངས་པ་ཡོད་པའི་བློ་འབྲིང་གི་དབང་དུ་བྱས་ཏེ་བསྡུས་་འབྲིང་ངམ་རིགས་ལམ་འབྲིང་བ་གཏན་ལ་ཕབ། རིགས་ལམ་གྱི་ཆ་ལ་བློ་གྲོས་ཀྱི་འཇུག་པ་ཤིན་ཏུ་ཡངས་པའི་དབང་རྣོན་གྱི་དབང་དུ་་་་་བྱས་ཏེ་བསྡུས་ཆེན་ནམ་རིགས་ལམ་ཆེ་བ་གཏན་ལ་ཕབ་བོ། །
ལན། བསེ་ངག་དབང་བཀྲ་ཤིས་ཀྱིས་མཛད་པའི་ཚད་མའི་གཞུང་ལྟར་ན། བསྡུས་ཆུང་ལ། ཁ་དོག་དཀར་དམར། ཡོད་རྟོགས་མེད་རྟོགས། ཡིན་ལོག་མིན་ལོག ལྡོག་པ་ངོས་འཛིན།གཅིག་དང་ཐ་དད། རྒྱུ་འབྲས་ཆུང་བ། ཡུལ་དང་ཡུལ་ཅན། སྤྱི་དང་བྱེ་བྲག་གི་རྣམ་གཞག་བཅས་བརྒྱད་ཡོད་དོ། །
ལན། བསྡུས་ཆེན་ལ་དྲུག་སྒྲ་དང་། ཐལ་འགྱུར་ཆུང་བ།དགག་གཞི་བརྩི་ཚུལ། དུས་གསུམ། རང་མཚན་དང་སྤྱི་མཚན།སེལ་འཇུག་དང་སྒྲུབ་འཇུག རིགས་བརྗོད་དང་ཚོགས་བརྗོད།དགག་སྒྲུབ། གཞན་སེལ། འགལ་འབྲེལ་ཆེ་བ། ཐལ་འགྱུར་ཆེ་བ།རྒྱུ་འབྲས་ཆེ་བ་བཅས་བསྡུས་ཚན་བཅུ་གཉིས་ཡོད།
ལན། བསྡུས་འབྲིང་ལ་འགལ་འབྲེལ་དང༌། མཚན་མཚོན། རྫས་ལྡོག ཁྱབ་མཐའ་འགོད་ཚུལ། ཁྱབ་པ་སྒོ་བརྒྱད།ཁས་ལེན་སོང་ཚུལ་བཅས་བསྡུས་ཚན་དྲུག་ཡོད།
ལན། གནོད་བྱེད་ཀྱིས་གནོད་བྱ་ལ་གནོད་ཚུལ་ནི། ཚ་བས་གྲང་བ་དང་སྣང་བས་མུན་པ་ལ་གནོད་པ་སོགས་ནི་ཚ་བ་དང་སྣང་བ་རང་གི་ངོ་བོའི་ནུས་པས་གྲང་བ་དང་མུན་པ་སོགས་སེལ་་་་་བར་བྱེད་པ་ཡིན་ལ། བྱམས་པས་ཞེ་སྡང་ལ་གནོད་ཚུལ་ནི། དེ་གཉིས་དམིགས་པ་སེམས་ཅན་གཅིག་ལ་དམིགས་ནས་འཛིནསྟངས་དངོས་འགལ་དུ་ཞུགས་པའམ། དངོས་འགལ་དུ་བཟུང་བའི་སྒོ་ནས་ཞེ་སྡང་གི་འཛིན་སྟངས་བཤིག དེ་བཤིག་པ་ན་དེ་མ་ཐག་ཞེ་སྡང་མངོན་གྱུར་པ་རང་ཞིར་འགྲོ་བ་དང་། དེའི་སྐད་ཅིག་མ་གཉིས་ཕན་ཆད་ནས་ཞེ་སྡང་གི་ནུས་པ་རིམ་གྱིས་བཅོམ་ནས་ཞེ་་་སྡང་སྐྱེ་བ་ཤེད་ཇེ་ཆུང་དུ་བཏང་བ་དེ་ཡིན་པར་བཤད་དོ། །དེས་མཚོན་ནས་བྱམས་པས་ཞེ་སྡང་ལ་དངོས་སུ་གནོད་པ་ལྟ་བུ་སོགས་་་དང་། དེ་དག་དངོས་སུ་གནོད་བྱ་གནོད་བྱེད་དུ་ཞུགས་པའི་དོན་ཤེས་པར་བྱའོ། །
ལན། རྣ་ཤེས་སུ་གྱུར་པའི་སེམས་ཀྱི་མཚན་ཉིད་ནི། རང་གི་ཐུན་མོང་མ་ཡིན་པའི་བདག་རྐྱེན་རྣ་དབང་ལ་བརྟེན་ནས་བྱུང་་་བའི་རང་ཡུལ་དུ་གྱུར་པའི་སྒྲའི་སྐྱེ་མཆེད་ཀྱི་ངོ་བོ་རང་སྟོབས་ཀྱིས་་མཐོང་བའི་རིག་པ་དེ་ཡིན། དེ་བཞིན་དུ་ལྷག་མ་རྣམས་ཀྱང་རྣ་དབང་དང་དྲིའི་ངོ་བོ། ལྕེ་དབང་དང་རོའི་ངོ་བོ། ལུས་དང་རེག་བྱའི་ངོ་བོ་ཞེས་བསྒྱུར་པས་ཤེས་སོ། །
ལན། རྣམ་པར་རིག་བྱེད་ཀྱི་གཟུགས་ནི། དད་པས་ཀུན་ནས་བསླངས་ཏེ་ལུས་ཙོག་པུ་ལག་པ་ཐལ་མོ་སྦྱར་བ་ན། ལུས་དེ་དབྱིབས་ཀྱི་ཁྱད་པར་མི་འདྲ་བ་ཞིག་ཏུ་གྲུབ་པའི་དབྱིབས་དེ་ཡིན་་་ཞིང་། ཞེ་སྡང་སོགས་ཀྱིས་ཀུན་ནས་བསླངས་ཏེ་མིག་སྡང་དང་ཁུ་ཚུར་བཅིངས་པ་དང་བརྡེག་པ་སོགས་བྱེད་པ་ན། སྔར་དང་མི་འདྲ་བའི་ལུས་དབྱིབས་ཀྱི་ཁྱད་པར་ཞིག་ཡོད་པ་དེ་ཡིན་ཏེ། མདོར་ན་ལུས་ཀྱིས་བྱ་བ་གང་བྱས་པ་དང་མཐུན་པའི་ལུས་དབྱིབས་དོད་པ་་་དེ་ཡིན་ནོ། །འདི་ནི་བྱེ་སྨྲས་གཞིའི་ལུས་ཀྱིས་རྫས་ལས་གཞན་པའི་རྫས་ཤིག་ཏུ་གྲུབ་པར་འདོད་ལ། མདོ་སྡེ་པས་གཞིའི་ལུས་ཀྱི་མགོ་དང་ཡན་ལག་ལ་སོགས་པའི་རྣམ་འགྱུར་ལས་གྲུབ་པ་ཡིན་པས།གཞིའི་ལུས་ཀྱི་རྫས་ལས་གྲུབ་པ་ཡིན་གྱི། རང་སྐྱ་འཛིན་ཐུབ་པའི་རྫས་སུ་མ་གྲུབ་པར་རང་སྐྱ་འཛིན་མི་ཐུབ་པའི་བཏགས་ཡོད་དུ་་་འདོད་དོ། །ངག་གི་རྣམ་པར་རིག་བྱེད་ནི་ངག་གི་སྒྲ་རང་མཚན་པ་དེ་ཡིན་ནོ། །
ལན། གཟུགས་དང་ངག་སོགས་ལ་རྣམ་པར་རིག་བྱེད་ཅེས་བརྗོད་པའི་རྒྱུ་མཚན་ནི། ཐལ་མོ་སྦྱར་བ་ལ་སོགས་པ་ལས་གྲུབ་པའི་དབྱིབས་ཀྱི་གཟུགས་དེ་ལ་བརྟེན་ནས་ཐལ་མོ་སྦྱོར་བ་་་་་་སོགས་བྱེད་པའི་གང་ཟག་དེ་ལ་སེམས་དྭངས་པའམ་དད་པ་པ་སྐྱེས་་་་་སོ་སྙམ་དུ་གཞན་དག་གིས་ཤེས་པར་འགྱུར་བས་ན། ཐལ་མོ་སྦྱར་བ་ལ་སོགས་པའི་དབྱིབས་གཟུགས་དེ་ནི། རང་ཀུན་ནས་སློབ་ཅིང་རང་ཉིད་འབྱུང་བྱེད་ཀྱི་བསམ་པ་དེ། གཞན་དག་གིས་རིག་ཅིང་ཤེས་པར་བྱེད་པའི་རྒྱུ་མཚན་གྱིས་དེ་ལས་རྣམ་པར་རིག་བྱེད་ཀྱི་་་་་་གཟུགས་ཞེས་བརྗོད་པ་ཡིན་ནོ། །
ལན། དེའི་དངོས་པོའི་མཚན་ཉིད་ཀྱི་སྒྲ་བཤད་ནི། ཆོས་གང་ཡིན་ཡང་རང་འཛིན་ཤེས་དང་རང་གི་རྒྱུན་ཕྱི་མ་ལ་སོགས་་་་་པའི་རང་འབྲས་སྐྱེད་པའི་དོན་བྱེད་ནུས་པ་ཡིན་པ་དེ་དངོས་པོའི་་་མཚན་ཉིད་ཡིན་ཞེས་བྱེད་དགོས་ཀྱི་རང་འཛིན་མངོན་སུམ་གྱི་བློའི་སྣང་ཡུལ་གྱི་དོན་བྱེད་ནུས་པ་ཡིན་པ་དེ་དངོས་པོ་ཡིན་ཞེས་མི་བྱེད་དེ། དེ་དག་གི་ལུགས་ལ་རྟག་པ་ཐམས་ཅད་ཀྱང་སོ་སྐྱེའི་མངོན་སུམ་ལ་སྣང་མི་ནུས་ཀྱང་འཕགས་པའི་མངོན་སུམ་ལ་སྣང་འི་་་་་་་ཕྱིར་ཏེ། རང་རང་གི་ལུགས་ཀྱི་སྟོང་ཉིད་ནི་དངོས་མེད་ཀྱི་ཆོས་ཡིན་ཡང་འཕགས་པའི་མངོན་སུམ་དུ་རྟོགས་པ་གང་ཞིག ནམ་མཁའ་ལ་སོགས་པའི་རྟག་པ་གཞན་རྣམས་ཀྱང་འཕགས་པས་མངོན་སུམ་ལ་སྣང་ནས་རྟོགས་པ་ཡིན་པའི་ཕྱིར་རོ། །དྲི་བ སྣ་དབང་གི་མཚན་ཉིད་ག་འདྲ་ཡིན།
ལན། སྣ་དབང་གི་མཚན་ཉིད་ནི་རང་འབྲས་སྣ་ཤེས་ཀྱི་ཐུན་མོང་མིན་པའི་བདག་རྐྱེན་བྱེད་པའི་ཆ་ནས་བཞག་པའི་ནང་་་་གི་གཟུགས་ཅན་དྭངས་པ་དེ་ཡིན་པའི་ཕྱིར། མཚན་གཞི་ནི། སྣའི་གདོང་རྒྱུད་གཉིས་ན་ཟངས་ཁབ་གཤིབ་པ་ལྟ་བུའོ། །སྣ་དབང་དང༌། སྣ། སྣའི་སྐྱེ་མཆེད། སྣའི་ཁམས་རྣམས་དོན་གཅིག་ཡིན།ལ་དབྱེ་ན། རྟེན་བཅས་ཀྱི་སྣ་དབང་དང་དེ་མཚུངས་ཀྱི་སྣ་དབང་གཉིས་ཡོད་དེ། དེ་ལས་དང་པོའི་མཚན་གཞི་ནི། གཉིད་ལོག་པའི་སྐབས་ཀྱི་སྣ་དབང་དང་། གཉིས་པ་ནི། སྣ་ཤེས་ཀྱིས་དྲི་སྣོམ་པའི་སྣ་དབང་ལྟ་བུའོ། །
ལན། སྣང་མུན་གཉིས་གཞི་མཐུན་མི་སྲིད་པ་ཡིན་ཚུལ་ནི།སྣང་བ་སྐྱེས་ཚེ་མུན་པའི་རྒྱུན་ཆད་པའི་གཞི་དམིགས་པའི་མངོན་་་་་སུམ་གྱི་བྱེད་པ་ལ་བརྟེན་ནས་དེ་གཞི་མཐུན་མི་སྲིད་པ་ཡིན་པར་ངེས་པ་ཡིན་གྱི། དེ་འདྲའི་གཞི་དམིགས་པའི་མངོན་སུམ་གྱིས་ནི་དེ་ངེས་པ་མ་ཡིན་ཏེ། དེ་འདྲའི་གཞི་དམིགས་པའི་མངོན་སུམ་གྱིས་སྣང་བ་ཡང་ཡིན་མུན་པ་ཡང་ཡིན་པ་གཞི་མཐུན་མི་སྲིད་པ་དངོས་་ཤུགས་གང་ལ་ཡང་མ་རྟོགས་པ་གང་ཞིག དེ་འདྲའི་མངོན་སུམ་གྱིས་སྣང་བ་སྐྱེས་ཚེ་མུན་པ་འགགས་པ་མངོན་སུམ་དུ་རྟོགས་པ་དེ་་ལ་བརྟེན་ནས་ཚད་མ་གཞན་ཞིག་གིས་སྣང་བ་སྐྱེས་ཚེ་དེའི་སྟོབས་་་ཀྱིས་མུན་པ་འགགས་པར་འགྱུར་བའི་རྒྱུ་མཚན་ལ་བརྟེན་ནས་དེ་་་་གཉིས་ཀྱི་ཡིན་པ་མེད་པ་དང་གནོད་བྱ་གནོད་བྱེད་ཡིན་པར་ངེས་་་པ་ཡིན་པའི་ཕྱིར་རོ། །
ལན། དཔང་པོ་ཚར་གཅད་པའི་གནས་ལ་དབྱེ་ན་གསུམ་ཡོད་དེ། རྩོད་པའི་མཇུག་ཏུ་བདེན་རྫུན་ཤན་མི་འབྱེད་པ་དང་།རྒྱལ་ཕམ་ཕྱིན་ཅི་ལོག་ཏུ་ཤན་འབྱེད་པ་དང་། རྩོད་པ་མཐར་མ་ཕྱིན་པར་ཤན་འབྱེད་པ་དང་གསུམ་ཡོད་པའི་ཕྱིར་རོ། །
ལན། དཔང་པོ་ཞེས་པ་ནི། སྔ་རྒོལ་དང་ཕྱི་རྒོལ་གཉིས་ཀྱིས་རྩོད་པ་བྱེད་པའི་སྐབས་སུ་རྒྱལ་ཕམ་ཤན་འབྱེད་པའི་གྲྭར་ཞུགས་པའི་གང་ཟག་ལ་ཟེར། དཔེར་ན་སྔ་རྒོལ་ཕྱི་རྒོལ་གཉིས་སྒྲ་རྟག་མི་རྟག་རྩོད་པའི་ཚེ་སྒྲ་རྟག་པར་མ་གྲུབ་པ་དང་སྒྲ་མི་རྟག་པ་་་མ་ཡིན་པའི་ཤན་གསལ་བོར་འབྱེད་པའི་དཔང་པོ་ལྟ་བུའོ། །དབྱེན། ཤན་འབྱེད་པའི་དཔང་པོ། རྗེས་སུ་བརྗོད་པའི་དཔང་པོ།ཚར་གཅོད་པའི་དཔང་པོ་དང་གསུམ་ཡོད།
ལན། སྤྱི་དང་བྱེ་བྲག་གཉིས་ལ་མུ་གསུམ་ཡོད་དེ་སྤྱི་ཡིན་ལ་བྱེ་བྲག་མ་ཡིན་པ། དཔེར་ན། ཤེས་བྱ་ལྟ་བུ། བྱེ་བྲག་ཡིན་ལ་སྤྱི་མ་ཡིན་པ། དཔེར་ན། ཀ་བུམ་གཉིས་ལྟ་བུ། སྤྱི་ཡིན་ལ་བྱེ་བྲག་མ་ཡིན་པ། དཔེར་ན། བུམ་པ་ལྟ་བུའོ། །སྤྱི་དང་བྱེ་བྲག་གཉིས་ལ་མུ་གསུམ་ལས་མི་འཇོག་པའི་རྒྱུ་མཚན་ནི། མེད་པ་གང་ཞིག་ཡིན་རུང་སྤྱི་དང་བྱེ་བྲག་གི་མུ་ལ་འཇོག་མི་རུང་བས་སྤྱི་དང་བྱེ་བྲག་གཉིས་་ལ་མུ་གསུམ་ལས་མེད་པའི་ཕྱིར་རོ། །
ལན། སྤྱི་དང་བྱེ་བྲག་གཉིས་ནི་འབྲེལ་བ་ཡོད་པ་ཞིག་ཡིན་ཞིང་། དེ་ཡང་ཤེས་བྱ་དང༌། ཡོད་པ། དངོས་པོ། བུམ་པ་ལ་སོགས་པའི་སྤྱི་ཐམས་ཅད་ནི་རང་རང་གི་བྱེ་བྲག་རྣམས་ལ་རྗེས་སུ་་སོང་བ་ཡིན་ཏེ། སྤྱི་དེ་རང་རང་གི་བྱེ་བྲག་གི་རང་བཞིན་ལ་ཁྱབ་པའི་ཕྱིར། དེར་ཐལ། བྱེ་བྲག་དེ་རང་རང་གི་སྤྱི་དེ་ཡིན་པའི་ཕྱིར།གཞན་ཡང་བུམ་པ་སྤྱི་དང་གསེར་བུམ་བྱེ་བྲག་ཏུ་བཞག་པ་ལ་་སོགས་པའི་སྤྱི་བྱེ་བྲག་ཐམས་ཅད་ནི་འདི་ལྟ་སྟེ། བྱེ་བྲག་ནི། སྤྱི་གང་ཡིན་པ་དེའི་ནང་གི་དབྱེ་བ་ཡིན་པས་བྱེ་བྲག་དེ་སྤྱི་དེ་ཡིནདགོས། བྱེ་བྲག་ནི་སྤྱི་གང་ཡིན་པ་དེའི་ངོ་བོའམ་རང་བཞིན་འལ་ལྡོག་པས་ཕྱེ་བ་ཡིན་པས་བྱེ་བྲག་དེ་ནི་སྤྱི་དེ་དང་བདག་ཉིད་གཅིག་ཏུ་གྲུབ་པ་ཞིག་ཡིན་དགོས། བྱེ་བྲག་ནི་སྤྱི་དེའི་ཁྱད་པར་གྱི་ཆོས་ཤིག་སོ་སོར་ཕྱེ་བ་ཡིན་པས། བྱེ་བྲག་ནི་དེ་དང་བདག་ཉིད་གཅིག་པ་དེའི་སྒོ་ནས་ལྡོག་པ་ཐ་དད་ཡིན་དགོས། བྱེ་བྲག་ནི་སྤྱི་དེའི་ཁྱད་པར་གྱི་ཆོས་ཡིན་པས་སྤྱི་དེ་མེད་ན་བྱེ་བྲག་ཀྱང་མེད་དགོས། བྱེ་བྲག་ནི་སྤྱི་དེའི་རང་བཞིན་ལས་ཁྱད་པར་མི་འདྲ་བ་དུ་མ་ཕྱེ་བའི་་་ཡ་གྱལ་ཡིན་པས། བྱེ་བྲག་གང་ཡིན་པ་དེ་མ་ཡིན་ཞིང་། སྤྱི་གང་ཡིན་པ་དེ་ཡིན་པའི་གཞི་མཐུན་པ་དུ་མ་གྲུབ་དགོས་སོ། །
ལན། གལ་ཏེ་བྱེ་བྲག་ཏུ་གྱུར་པའི་བུད་མེད་མི་ཡིན་པར་སྒྲུབ་དགོས་ཚེ། བུད་མེད་ཆོས་ཅན། ཁྱོད་མིའི་བྱེ་བྲག་ཡིན་པར་ཐལ། ཁྱོད་མི་ཡིན། ཁྱོད་མི་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་མི་ཡང་ཡིན་པའི་གཞི་མཐུན་བུ་དང་མ་ནིང་སོགས་དུ་མ་་ཡོད་པའི་ཕྱིར། རྟགས་དང་པོ་གྲུབ་སྟེ། བུད་མེད་ཆོས་ཅན། མི་ཡིན་པར་ཐལ། སྨྲ་ཤེས་ཤིང་དོན་གོ་བའི་གང་ཟག་མིའི་མཚན་ཉིད་ལྡན་པའི་ཕྱིར། རྟགས་གཉིས་པ་གྲུབ་སྟེ། བུད་མེད་ཆོས་ཅན། མི་དང་བདག་གཅིག་འབྲེལ་ཡིན་པར་ཐལ། ཁྱོད་མི་དང་བདག་ཉིད་གཅིག་ཡིན་པ་གང་ཞིག མི་དང་ཐ་དད་ཀྱང་ཡིན། མི་མེད་ན་ཁྱོད་མེད་དགོས་པའི་ཕྱིར། རྟགས་གསུམ་པ་གྲུབ་སྟེ། བུད་མེད་ཆོས་ཅན། ཁྱོད་མ་ཡིན་ཞིང་མི་ཡང་ཡིན་པའི་གཞི་མཐུན་བུ་དང་མ་ནིང་སོགས་དུ་མ་ཡོད་པའི་ཕྱིར།
ལན། སྤྱི་བྱེ་བྲག་གི་རྟགས་ལྔ་ནི། ཁྱོད་དེ་ཡིན། ཁྱོད་དེ་དང་བདག་གཅིག་ཏུ་གྲུབ། བདག་ཉིད་གཅིག་པའི་སྒོ་ནས་ཐ་དད།དེ་མེད་ན་ཁྱོད་མེད་དགོས། ཁྱོད་མ་ཡིན་ཞིང་དེ་ཡིན་པའི་གཞི་མཐུན་པ་དུ་མ་གྲུབ་པ་ཡིན་ནོ་ཞེས་པ་དེ་ཡིན། དེ་གཞི་ལ་སྦྱར་ན།བུམ་པ་ཆོས་ཅན། ཤེས་བྱའི་བྱེ་བྲག་ཡིན་ཏེ། ཤེས་བྱ་བུམ་པའི་སྤྱི་བུམ་པ་ཤེས་བྱའི་བྱེ་བྲག་ཡིན་པའི་རྟགས་ལྔ་འགྲིག་པའི་ཕྱིར། དེར་ཐལ། བུམ་པ་ཤེས་བྱ་ཡིན། བུམ་པ་དེ་ཤེས་བྱ་དང་བདག་གཅིག་ཏུ་གྲུབ། བུམ་པ་དེ་ཤེས་བྱ་དང་བདག་ཉིད་གཅིག་པའི་སྒོ་ནས་ཐ་དད་ཡིན། ཤེས་བྱ་མེད་ན་བུམ་པ་མེད་དགོས། བུམ་པ་མ་ཡིན་ཞིང་ཤེས་བྱ་ཡིན་པའི་གཞི་མཐུན་པ་དུ་མ་གྲུབ་པའི་ཕྱིར་རོ། །
ལན། དེ་ནི་དཔེར་ན། གཟུགས་ནི་དངོས་པོའི་བྱེ་བྲག་ཡིན།དངོས་པོའི་བྱེ་བྲག་གི་མཚན་ཉིད་ཡོད་དེ། ཁྱོད་དངོས་པོ་ཡིན། ཁྱོད་དངོས་པོ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་དངོས་པོ་ཡིན་པའི་གཞི་མཐུན་དུ་མ་གྲུབ་པ་དེ་ཡིན་པའི་ཕྱིར། མཚན་གཞི་ནི།བུམ་པ་ལྟ་བུ། གཟུགས་དངོས་པོའི་བྱེ་བྲག་ཡིན་ཏེ། གཟུགས་དངོས་པོ་ཡིན། གཟུགས་དེ་དངོས་པོ་དང་བདག་གཅིག་ཏུ་འབྲེལ།གཟུགས་མ་ཡིན་ཞིང་དངོས་པོ་ཡིན་པའི་གཞི་མཐུན་དུ་མ་གྲུབ་པའི་་་ཕྱིར། རྟགས་དང་པོ་གྲུབ་སྟེ། གཟུགས་ཆོས་ཅན། ཁྱོད་དངོས་པོ་ཡིན་པར་ཐལ། ཁྱོད་དོན་བྱེད་ནུས་པ་ཡིན་པའི་ཕྱིར། རྟགས་གཉིས་པ་གྲུབ་སྟེ། གཟུགས་ཆོས་ཅན། ཁྱོད་དངོས་པོ་དང་བདག་གཅིག་ཏུ་འབྲེལ་བ་ཡིན་ཏེ། ཁྱོད་དངོས་པོ་དང་བདག་ཉིད་གཅིག་གི་སྒོ་ནས་ཐ་དད། དངོས་པོ་མེད་ན་ཁྱོད་མེད་དགོས་པ་ཡིན་པའི་ཕྱིར། རྟགས་གསུམ་པ་གྲུབ་སྟེ། གཟུགས་ཆོས་ཅན། ཁྱོད་མ་ཡིན་ཞིང་དངོས་པོ་ཡིན་པའི་གཞི་མཐུན་དུ་མ་གྲུབ་པར་ཐལ། ཤེས་པ་དེ་ཡང་དེ་ཡིན།ལྡན་མིན་འདུ་བྱེད་དེ་ཡང་དེ་ཡིན་པའི་ཕྱིར།
ལན། རང་ཉིད་ཆོས་དེ་ལ་ཐོག་མར་བརྡ་སྦྱར་བའི་མིང་གང་ཞིག རང་ཉིད་ཆོས་དེ་ལ་འཇུག་པ་ཡིན་ཡང་ཆོས་དེ་ཐུན་མོང་མ་ཡིན་པར་གོ་བར་བྱེད་ནུས་པ་དེ། ཆོས་དེའི་སྤྱི་མིང་གི་མཚན་ཉིད་ཡིན་ཞིང་། མཚན་གཞི་ནི། བུམ་པ་ལ་ཤེས་བྱ་ཞེས་བརྗོད་པའི་སྒྲ་དང་། བུམ་པ་ལ་དངོས་པོ་ཞེས་བརྗོད་པའི་སྒྲ་དང་། བུམ་པ་ལ་མི་རྟག་པ་ཞེས་བརྗོད་པའི་སྒྲ་དང༌། གསེར་བུམ་ལ་བུམ་པ་ཞེས་བརྗོད་པའི་སྒྲ་ལྟ་བུའོ། །བུམ་པ་ལ་ཤེས་བྱ་ཞེས་བརྗོད་པའི་སྒྲ་ཆོས་ཅན། བུམ་པའི་སྤྱི་མིང་ཡིན་ཏེ། ཁྱོད་བུམ་པ་སོགས་སྤྱི་ལ་ཐོག་མར་ཐུན་མོང་དུ་བརྡ་སྦྱར་བའི་མིང་ཡིན་པ་གང་ཞིག ཁྱོད་བུམ་པ་ལ་འཇུག་པ་ཡང་ཡིན། ཁྱོད་བུམ་པ་དེ་ཐུན་མོང་མ་ཡིན་པར་གོ་བར་བྱེད་མི་ནུས་པའི་མིང་ཡང་ཡིན་པའི་ཕྱིར། རྟགས་གཉིས་པ་གྲུབ་སྟེ། བུམ་པ་ཤེས་བྱ་ཡིན་པའི་ཕྱིར། རྟགས་གསུམ་པ་གྲུབ་སྟེ། ཤེས་བྱ་ཞེས་པའི་མིང་དེ་བུམ་པ་དང་བུམ་པ་ལས་གཞན་པའི་ཀ་བ་དང་སྒྲ་སོགས་ལའང་འཇུག་པས་ན་ཤེས་བྱ་ཞེས་བརྗོད་་་པའི་སྒྲ་དེས་བུམ་པ་དེ་སོ་སོར་གོ་བར་བྱེད་མི་ནུས་པའི་ཕྱིར་རོ།།
ལན། སྤྱི་ཡིན་ན་ཁྱོད་ཀྱི་བྱེ་བྲག་དུ་མ་ཡོད་པས་མ་ཁྱབ་སྟེ།དངོས་པོ་དང་གཅིག་དང་། བདག་མེད་དང་གཅིག་དང་། ཤེས་བྱ་དང་གཅིག་གསུམ་པོའི་གང་རུང་དེ་སྤྱི་ཡིན་ཡང་། དེའི་བྱེ་བྲག་དུ་མ་མེད་དེ། དེའི་བྱེ་བྲག་ལ་དངོས་པོ་གཅིག་པོ་ལས་གཞན་འཇོག་རྒྱུ་མེད་པའི་ཕྱིར། དངོས་པོ་དེ་དངོས་པོ་དང་གཅིག་དང་། བདག་མེད་དང་གཅིག ཤེས་བྱ་དང་གཅིག་གསུམ་པོའི་གང་རུང་ཡིན་ཏེ།དངོས་པོ་དང་གཅིག་ཡིན་པའི་ཕྱིར། དེ་གསུམ་དང་བདག་གཅིག་འབྲེལ་ཡིན་པ་ཤེས་སླ། དངོས་པོ་མ་ཡིན་ཞིང་དེ་གསུམ་གང་རུང་ཡིན་པ་དུ་མ་ཡོད་དེ། བདག་མེད་དེ་ཡང་དེ་ཡིན། ཤེས་བྱ་དེ་ཡང་དེ་ཡིན་པའི་ཕྱིར། ཤེས་བྱ་དེའི་བྱེ་བྲག་མིན་ཏེ། བྱེ་བྲག་ཏུ་སོང་བའི་རྟགས་གསུམ་པ་མ་གྲུབ་པའི་ཕྱིར། དེར་ཐལ། ཤེས་བྱ་མ་ཡིན་ཞིང་དེ་གསུམ་གང་རུང་ཡིན་པ་མེད་པའི་ཕྱིར། དེར་ཐལ། ཤེས་བྱ་མ་ཡིན་པ་མེད་པའི་ཕྱིར། བདག་མེད་ལའང་རིགས་འགྲེའོ། །
ལན། རང་གི་གསལ་བ་ལ་རྗེས་སུ་འགྲོ་བ་ཞེས་པ་ནི།ཤེས་བྱ་ཡོད་པའི་སྤྱི་ཡིན་པ་དང༌། བུམ་པ་བུམ་པའི་མཆུ་སོགས་ཀྱི་སྤྱི་ཡིན་པ་གཅོད་པར་བྱེད་དེ། རང་གི་གསལ་བ་ཞེས་པ་ནི་ཆོས་དེའི་བྱེ་བྲག་དང་ཆོས་དེ་ཡིན་པ་གཉིས་ལ་གོ་རྒྱུ་ཡིན་ཞིང་། ཆོས་དེའི་བྱེ་བྲག་ནི་ཆོས་དེའི་དབྱེ་བ་ཡིན་པས། གསལ་བ་དེ་ཉིད་སྤྱི་དེ་ཡིན་པའི་སྒོ་ནས་སྤྱི་དེ་རང་གི་གསལ་བ་རྗེས་སུ་འགྲོ་བ་ཞིག་ཡིན་་་་་དགོས་ཀྱང་། བུམ་པ་བུམ་པའི་མཆུ་ཞབས་སོགས་ལ་རྗེས་སུ་འགྲོབ་ཡང་བུམ་པའི་མཆུ་ཞབས་སོགས་བུམ་པ་ཡིན་པའི་སྒོ་ནས་བུམ་་་པ་དེ་རང་གི་མཆུ་ཞབས་སོགས་ལ་རྗེས་སུ་འགྲོ་བ་མ་ཡིན་པས་ན་བུམ་པའི་མཆུ་ཞབས་སོགས་ཀྱང་སྤྱི་བུམ་པ་མ་ཡིན་པའི་ཕྱིར་དང་།ཆོས་དེའི་བྱེ་བྲག་དེའི་སྤྱི་ཡིན་པ་ལ་བྱེ་བྲག་དེ་སྤྱི་ཡིན་པའི་སྒོ་ནས་་་རྗེས་སུ་འགྲོ་བ་ཙམ་གྱིས་མི་ཆོག་པར་བྱེ་བྲག་དེ་མ་ཡིན་ཞིང་སྤྱི་དེ་་་ཡིན་པ་དུ་མ་ཡོད་དགོས་ཀྱང་། ཤེས་བྱ་ནི་ཡོད་པ་ལ་ཡོད་པ་དེ་ཤེས་བྱ་ཡིན་པའི་སྒོ་ནས་རྗེས་སུ་འགྲོ་བ་ཡང་ཡོད་པ་མ་ཡིན་ཞིང་་་་ཤེས་བྱ་ཡིན་པའི་གཞི་མཐུན་པ་གཅིག་ཀྱང་མེད་པའི་ཕྱིར། ཤེས་བྱ་དེ་ཡོད་པའི་སྤྱི་མ་ཡིན་པའི་ཕྱིར་རོ། །
ལན། དེར་ངེས་པ་མེད་དེ། དབུ་མ་རང་རྒྱུད་པ་མན་ཆད་ཀྱི་ཚད་མ་ཡིན་ན་གསར་དུ་མི་བསླུ་བའི་རིག་པ་ཡིན་དགོས་པ་དང་། ཐལ་འགྱུར་བའི་ལུགས་ལ། མི་བསླུ་བའི་དོན་ཙམ་ཞིག་གམ་མི་བསླུ་བའི་རིག་པ་ཞིག་ཚད་མའི་མཚན་ཉིད་ཡིན་པས། བཅད་ཤེས་ཡིན་ན་ཚད་མ་ཡིན་པས་ཁྱབ་པ་ལྟ་བུའོ། །
ལན། ཕན་ཚུན་བཅད་ལྡོག་ཏུ་གནས་པ་ཞེས་པ་ནི་བྱས་མ་བྱས་གཉིས་ལ་མཚོན་ན། བྱས་པ་དེ་མ་བྱས་པའི་བཅད་ལྡོག་ཡིན་ཏེ། ཆོས་གང་མ་བྱས་པ་ཡིན་པ་རྣམ་པར་བཅད་ན་བྱས་པ་ཡིན་པར་འགྱུར་བ་ལས་གཞན་དུ་འགྱུར་བའི་འོས་མེད་པ་དང་།བྱས་པ་ནི་མ་བྱས་པ་བཅད་ནས་མིན་པར་རྟོགས་པའི་བློའི་ཤུགས་་་ཀྱིས་རྟོགས་བྱའི་ལྡོག་པ་ཡིན་པ་གང་ཞིག དེ་འདྲ་དེ་མ་བྱས་པའི་བཅད་ལྡོག་ཡིན་པའི་དོན་ཡིན་པའི་ཕྱིར་རོ། །
ལན། རྣམ་བཅད་ཡོངས་གཅོད་ཀྱི་སྒོ་ནས་འགལ་བ་མ་ཡིན་པ་གང་ཞིག ཕན་ཚུན་ཐ་དད་ཅིང་གཞི་མཐུན་མི་སྲིད་པ་དེ།ཕན་ཚུན་སྤང་འགལ་གྱི་བརྒྱུད་འགལ་གྱི་མཚན་ཉིད་ཡིན་ཞིང་།མཚན་གཞི་ནི། བྱས་པ་དང་རྟག་པ་གཉིས་དང༌། དངོས་པོ་དང་རྟག་པ་གཉིས། འཇིག་ངེས་དང་ལྟོས་བཅས་གཉིས། ཀ་བུམ་གཉིས། ཚ་གྲང་གཉིས། བྱམས་པ་དང་ཞེ་སྡང་གཉིས། བདག་འཛིན་དང་བདག་མེད་རྟོགས་པའི་ཤེས་རབ་གཉིས་ལ་སོགས་པ་སྟེ།མདོར་ན་ཕན་ཚུན་གཅིག་གཅིག་གི་བཅད་ལྡོག་ཏུ་གནས་པ་རྣམས་མ་གཏོགས་པའི་འགལ་བའི་ཆོས་ཐམས་ཅད་དོ། །
ལན། མཚན་ཉིད་དེའི་སྒྲ་བཤད་ནི། གཞི་དེ་བློ་གཅིག་གིས་རང་གི་ངོར་ཆོས་དེ་ཡིན་པར་ཡོངས་སུ་གཅོད་པ་སྟེ། ཚུར་རྟོགས་ཤིང་གྲུབ་ན་དེའི་སྟོབས་ཀྱིས་བློ་དེའི་ངོར་ཤུགས་ལ་ཅིག་་་་་་ཤོས་དེ་ཡིན་པ་རྣམ་པར་བཅད་ནས་ཁེགས་ཤིང་མིན་པ་རྟོགས།ཅིག་ཤོས་དེ་ཡིན་པ་ཕར་རྣམ་བཅད་ལ་ཁེགས་ན་དེའི་སྟོབས་ཀྱིས་་་བློ་དེའི་ངོར་ཤུགས་ལ་ཆོས་དེ་ཡིན་པ་ཡོངས་སུ་གཅོད་པ་སྟེ་གྲུབ་པ་ཅན་གྱི་འགལ་བ་ཡིན་པ་སྟེ། ཕན་ཚུན་སྤང་འགལ་གྱི་དངོས་འགལ་གྱི་དོན་ལྡོག་ཡིན་ཞེས་པ་སྟེ། དེ་ལ་ཡོངས་གཅོད་ཅེས་པ་ནི་གཞི་དེ་ཆོས་དེ་ཡིན་པར་ཚུར་གྲུབ་པའི་སྒོ་ནས་རྟོགས་པ་དང་། རྣམ་བཅད་ཅེས་པ་ནི་གཞི་དེ་ཆོས་དེ་ཡིན་པ་ཕར་རྣམ་པར་བཅད་ཅིང་་མ་ཡིན་པར་རྟོགས་པའི་དོན་ནོ། །དྲི་བ ཕན་ཚུན་སྤང་འགལ་གྱི་དབྱེ་བ་ཇི་ལྟར་ཡིན།
ལན། ཕན་ཚུན་སྤང་འགལ་ཡིན་ན་དངོས་འགལ་ཡིན་པས་མ་ཁྱབ་སྟེ། བྱས་རྟག་གཉིས་ཕན་ཚུན་སྤང་འགལ་ཡིན་ཡང་དངོས་འགལ་མ་ཡིན་པའི་ཕྱིར། དེར་ཐལ། དེ་གཉིས་ཕན་ཚུན་སྤང་འགལ་ཡིན་པ་གང་ཞིག དངོས་འགལ་མ་ཡིན་པའི་ཕྱིར།དང་པོ་གྲུབ་སྟེ། འགལ་བ་ཡིན་པའི་ཕྱིར། གཉིས་པ་གྲུབ་སྟེ། དེ་གཉིས་ཕན་ཚུན་སྤང་འགལ་གྱི་དངོས་འགལ་མ་ཡིན་པ་གང་ཞིགལྷན་ཅིག་མི་གནས་འགལ་གྱི་དངོས་འགལ་མ་ཡིན་པའི་ཕྱིར། ཁྱབ་སྟེ། རྫས་སྤྱི་ཉིས་འགོད་བཅད་ན་དངོས་འགལ་ལ་དེ་གཉིས་གྲངས་ངེས་པའི་ཕྱིར། མ་ཁྱབ་མཚམས་ཀྱི་རྟགས་དང་པོ་གྲུབ་སྟེ། དེ་གཉིས་རྣམ་བཅད་ཡོངས་གཅོད་ཀྱི་སྒོ་ནས་འགལ་བ་མ་ཡིན་པའི་་་་ཕྱིར། རྟགས་བསྒྲུབས་ཟིན། མ་ཁྱབ་མཚམས་ཀྱི་རྟགས་གཉིས་པ་གྲུབ་སྟེ། དེ་གཉིས་རྟག་པ་ཡིན་པའི་ཕྱིར་རམ། ཡང་ན་གནོད་བྱ་གནོད་བྱེད་ཙམ་ཡང་མ་ཡིན་པའི་ཕྱིར། རྟགས་དང་པོ་ལ་ཁྱབ་སྟེ།ལྷན་ཅིག་མི་གནས་འགལ་ལ་དངོས་པོས་ཁྱབ་པའི་ཕྱིར། རྟགས་གཉིས་པ་གྲུབ་སྟེ། རྟག་པ་ལ་གནོད་པ་དང་བྱས་པས་རྟག་པ་ལ་གནོད་པ་མེད་པའི་ཕྱིར་རོ། །
ལན། དུ་མ་སྤུངས་པ་དེ། ཕུང་བོའི་མཚན་ཉིད་ཡིན་ཞིང་། མཚན་གཞི་ནི། བུམ་པ་དང་། མིག་ཤེས། ལོ་ལྟ་བུའོ། །དེ་ནི་རྒྱུན་དང་རྫས་ཀྱི་ཆ་དུ་མ་སྤུངས་པ་སྟེ། ཚོགས་པ་ནི་ཕུང་བོ་ཡིན་ཞེས་པ་སྟེ། བུམ་པ་སོགས་ནི་སྐད་ཅིག་སྔ་ཕྱིའི་རྒྱུན་དུ་མ་དང་རྡུལ་རྫས་དུ་མ་སྤུངས་པ་དང༌། མིག་ཤེས་སོགས་སྐད་ཅིག་སྔ་ཕྱིའི་རྒྱུན་དུ་མ་དང་མཚུངས་ལྡན་གྱི་ཤེས་པ་དུ་མ་སྤུངས་པ་དང་། རྡུལ་ཕྲ་རབ་ཀྱང་ཡན་གར་མི་འགྱུར་བས་རྡུལ་རྫས་གཞན་དང་ལྷན་ཅིག་་་་ཏུ་ཚོགས་པ་དང་། ཡང་ན་གོང་མ་ཐམས་ཅད་རང་གི་མཚན་ཉིད་སྐྱེ་གནས་འཇིག་པ་རྣམས་ལྷན་ཅིག་ཏུ་སྤུངས་པ་དང་ཤེས་པ་སྐད་་་ཅིག་མ་གཅིག་པུ་ཡང་རང་དང་མཚུངས་ལྡན་གྱི་ཤེས་པ་དུ་མ་ཚོགས་པ་དང་རང་གི་མཚན་ཉིད་བཞི་དང་མཉམ་དུ་སྤུངས་པ་་་་་་་ཡིན་པ་སོགས་དངོས་པོ་ཐམས་ཅད་དུ་མ་སྤུངས་པ་ཡིན་ཡང་།རྟག་པ་ཐམས་ཅད་ནི་རྟོག་ངོར་ཤར་ཙམ་ལས་རྫས་ཀྱི་ཆ་དུ་མ་སྤུང་དུ་མེད་པས་ཕུང་བོ་མ་ཡིན་ནོ། །
ལན། ཕྱི་རྒོལ་ལྟར་སྣང་ཞེས་པ་ནི། སྐྱེས་བུ་ཕ་རོལ་པོའི་འདོད་པ་ལ་སུན་འབྱིན་བརྗོད་ཀྱང་དོན་ལ་མི་གནས་པའི་ཕྱི་རྒོལ་་ཞིག་ལ་ཟེར། དཔེར་ན། ས་བོན་རྒྱུད་བསྒྲུབ་པ་ལ་འབྲས་ཡོད་རྟགས་སུ་བཀོད་པའི་ཚེ་ན་མ་གྲུབ་ཅེས་སུན་འབྱིན་བརྗོད་པའི་ཕྱི་་་རྒོལ་ལྟ་བུའོ། །
ལན། ཕྱི་རྒོལ་ཚར་གཅད་པའི་གནས་ལ་དབྱེ་ན་གཉིས་ཡོད་དེ། འདྲི་བའི་ཚེ་ཚར་གཅད་པའི་གནས་དང༌། སྐྱོན་བརྗོད་པའི་ཚེ་ཚར་གཅད་པའི་གནས་གཉིས་ཡོད་པའི་ཕྱིར་རོ། །
ལན། ཕྱི་རྒོལ་ཡང་དག་ཅེས་པ་ནི་སྐྱེས་བུ་ཕ་རོལ་པོའི་འདོད་པ་ལ་སུན་འབྱིན་བརྗོད་པ་དོན་ལ་གནས་པའི་ཕྱི་རྒོལ་ཞིག་་་ལ་ཟེར། དཔེར་ན། སྒྲ་རྟག་པར་ཁས་ལེན་པའི་སྔ་རྒོལ་གྱིས་སྒྲ་རྟག་པར་སྒྲུབ་པ་ལ་མ་བྱས་པ་རྟགས་སུ་བཀོད་པའི་ཚེ་ན་རྟགས་མ་གྲུབ་ཅེས་སུན་འབྱིན་བརྗོད་པའི་ཕྱི་རྒོལ་ལྟ་བུའོ། །
ལན། ཕྱིའི་གཟུགས་ལ་དབྱེ་ན། གཟུགས་ཀྱི་སྐྱེ་མཆེད་དང་། སྒྲའི་སྐྱེ་མཆེད། དྲིའི་སྐྱེ་མཆེད། རོའི་སྐྱེ་མཆེད། རེག་བྱའི་སྐྱེ་མཆེད་བཅས་ལྔ་ཡོད་ཅིང༌། སྐྱེ་མཆེད་ཅེས་པ་ནི། རྣམ་ཤེས་སྐྱེ་ཞིང་མཆེད་པར་བྱེད་པའི་སྒོ་དང་རྒྱུ་དང་རྐྱེན་དང་གནས་ཡིན་་་་་པས་ན་དེ་སྐད་དུ་བརྗོད་པའོ། །
ལན། སློབ་དཔོན་ཕྱོགས་གླང་གིས་མཛད་པའི་ཚད་མ་མདོའི་དངོས་བསྟན་ལྟར། རྟགས་སྦྱོར་འགོད་ཚུལ་གྱི་དཔེ་འཇོག་ལུགས་ཐོག་ནས་རྟགས་ཡང་དག་དང་ལྟར་སྣང་ངེས་བྱེད་ཀྱི་རིགས་པ་ལ་དབྱེ་ན། རྟགས་ཡང་དག་གཉིས་དང་། འགལ་རྟགས་གཉིས།དངོས་ཀྱི་མ་ངེས་པའི་རྟགས་བཞི། ཐུན་མིན་གྱི་མ་ངེས་པའི་རྟགས་གཅིག་བཅས་དགུའོ། །
ལན། བུམ་པ་དང་འགལ་བ་དང་འགལ་བ་ཞེས་པ་ལས་བུམ་པ་དང་འགལ་བ་ཞེས་པ་ནི། ཀ་བ་དང་རྟག་པ་དང་ཀ་བུམ་གཉིས་སོགས་བུམ་པ་དང་འགལ་བ་ཡིན་པའི་ཆ་དེ་ལ་ཟེར་ཞིང་།དེ་འདྲའི་བུམ་པ་དང་འགལ་བ་ཞེས་པ་དེ་དང་འགལ་བ་ནི། ཀ་བུམ་གཉིས་ཡིན་ཏེ། བུམ་པ་དང་འགལ་བ་ཡིན། ཀ་བུམ་གཉིས་ཀྱང་ཡིན་པའི་གཞི་མཐུན་མེད་པའི་ཕྱིར། དེས་ན་ཀ་བུམ་གཉིས་བུམ་པ་དང་འགལ་བ་དང་འགལ་བ་ཡིན་པའི་ཆ་དེ་རང་ལྡོག་གོ །
ལན། བུམ་པ་དང་འགལ་བ་དང་མི་འགལ་བ་ནི། སྔར་བཞིན་བུམ་པ་དང་འགལ་བ་ཞེས་པ་ནི། ཀ་བ་དང་ནམ་མཁའ་དང་ཀ་བུམ་གཉིས་སོགས་བུམ་པ་དང་འགལ་བ་ཡིན་པའི་ཆ་དེ་ལ་་བྱ་ཞིང༌། དེ་འདྲའི་བུམ་པ་དང་འགལ་བ་ཞེས་པ་དེ་དང་མི་འགལ་བ་ནི། བུམ་པ་དང་ཤེས་བྱ་དང་དངོས་པོ་སོགས་ཡིན་ཏེ། བུམ་པ་དང་འགལ་བ་ཡང་ཡིན། བུམ་པ་ཡིན་པའི་གཞི་མཐུན་ལ་རྫ་བུམ་དང་གསེར་བུམ་གཉིས་དང་། བུམ་པ་དང་འགལ་བ་ཡང་ཡིན།ཤེས་བྱ་ཡང་ཡིན་པའི་གཞི་མཐུན་ལ་ཀ་བུམ་དང༌། བུམ་པ་དང་འགལ་བ་ཡང་ཡིན། དངོས་པོ་ཡང་ཡིན་པའི་གཞི་མཐུན་ལ་ཡང་ཀ་བ་སོགས་ཡོད་པའི་ཕྱིར། དེས་ན་བུམ་པ་དང་། ཤེས་བྱ། དངོས་པོ་སོགས་བུམ་པ་དང་འགལ་བ་དང་མི་འགལ་བ་ཡིན་པའི་ཆ་དེ་རང་་ལྡོག་གོ །
ལན། བུམ་པ་དང་འགལ་བ་ནི། བུམ་པའི་ཆོས་ཉིད་དང༌། བུམ་པའི་དབྱིབས། ཀ་བ། ཀ་བའི་ལྡོག་པ། ཀ་བ་དང་གཅིག ཀ་བ་དང་ཐ་མི་དད། རྟག་པ། སྒྲ། དྲི། རོ། ནམ་མཁའ་ལ་སོགས་པ་དེ་དག་བུམ་པ་དང་འགལ་བ་ཡིན་པའི་ལྡོག་པ་དེ་རང་་་་ལྡོག་ཡིན་ནོ། །
ལན། བུམ་པ་དང་གཅིག་ནི། བུམ་པ་དེ་རང་ཉིད་དང་གཅིག་ཡིན་པའི་ལྡོག་པ་དེ་བུམ་པ་དང་གཅིག་གི་རང་ལྡོག་ཡིན་ནོ།།དེ་དག་གི་གཞི་ལྡོག་ནི། བུམ་པ་དང་འགལ་བའི་གཞི་བུམ་པའི་ཆོས་ཉིད་ནི་བུམ་པ་དང་འགལ་བའི་གཞི་ལྡོག་ཡིན་པ་སོགས་དང་།བུམ་པ་དང་འབྲེལ་བའི་གཞི་བུམ་པའི་ལྡོག་པ་ནི་བུམ་པ་དངའབྲེལ་བའི་གཞི་ལྡོག་ཡིན་པ་ལ་སོགས་པ་རེ་རེ་ལའང་རང་ལྡོག་་་དང་གཞི་ལྡོག་གཉིས་རེ་ཡོད་པས་ན། སྤྱི་བྱེ་བྲག་གི་མཚན་གཞི་ལ་རང་ལྡོག་གཞི་ལྡོག་གཉིས་ཀ་གཟུང་བར་བྱའོ། །
ལན། སྐབས་འདིར་བུམ་པ་དང་ཐ་དད་ནི། བུམ་པའི་དབྱིབས་དང་། བུམ་པའི་ལྡོག་པ། བུམ་པ་དང་གཅིག བུམ་པ་ཤེས་བྱ་ཡིན་པ། གསེར་བུམ། རྟག་པ། ཀ་བ། གཟུགས། ཤེས་བྱ།ཡོད་པ་ལ་སོགས་པ་དེ། བུམ་པ་དང་ཐ་དད་ཡིན་པའི་ལྡོག་ཆ་དེ་བུམ་པ་དང་ཐ་དད་ཀྱི་རང་ལྡོག་དང་། བུམ་པ་དང་ཐ་དད་ཀྱི་གཞི་བུམ་པའི་དབྱིབས་སོགས་དེ་ཡང་བུམ་པ་དང་ཐ་དད་ཡིན་པས་ན།བུམ་པ་དང་ཐ་དད་དུ་གྱུར་པའི་བུམ་པའི་དབྱིབས་སོགས་ནི་བུམ་་་པ་དང་ཐ་དད་ཀྱི་གཞི་ལྡོག་ཡིན་པ་དང་། དེ་ལྟར་རང་ལྡོག་དང་གཞི་ལྡོག་ཡིན་པ་དང་། དེ་ལྟར་རང་ལྡོག་དང་གཞི་ལྡོག་གཉིས་ཀ་སྤྱིར་བུམ་པ་དང་ཐ་དད་ཡིན་ནོ། །
ལན། བུམ་པ་དང་འབྲེལ་བ་དང་འགལ་བ་ནི། བུམ་པ་དང་འབྲེལ་བ་ནི་སྔར་བཤད་པ་ལྟར་ཡིན་པ་ལས། དེ་འདྲའི་བུམ་པ་དང་འབྲེལ་བ་དང་འགལ་བ་ནི། ཀ་བ་དང་སྒྲ་སོགས་ཡིན་ཏེ།བུམ་པ་དང་འབྲེལ་བ་ཡང་ཡིན། ཀ་བ་ཡིན་པའི་གཞི་མཐུན་མེད་པ་གང་ཞིག་སྒྲ་ལ་ཡང་དེ་ལྟར་ཡིན་པའི་ཕྱིར་རོ། །དེས་ན་ཀ་བ་དང་སྒྲ་སོགས་བུམ་པ་དང་འབྲེལ་བ་དང་འགལ་བ་ཡིན་པའི་ཆ་དེ་བུམ་པ་དང་འབྲེལ་བ་དང་འགལ་བའི་རང་ལྡོག་གོ །
ལན། བུམ་པ་དང་འབྲེལ་བ་དང་མི་འགལ་བ་ནི། ཤེས་བྱ་དང༌། དངོས་པོ། གཟུགས་སོགས་ཡིན་ཏེ། ཤེས་བྱ་ཡང་ཡིན།བུམ་པ་དང་འབྲེལ་བ་ཡང་ཡིན་པའི་གཞི་མཐུན་ལ་བུམ་པའི་ལྡོག་་་པ་དང་དངོས་པོ་སོགས་ཡོད། བུམ་པ་དང་འབྲེལ་བ་ཡང་ཡིན།དངོས་པོ་ཡང་ཡིན་པའི་གཞི་མཐུན་ལ་ཡང་དངོས་པོ་རང་ཉིད་་དང་འདུས་བྱས་སོགས་ཡོད། བུམ་པ་དང་འབྲེལ་བ་ཡང་ཡིན།གཟུགས་ཀྱང་ཡིན་པའི་གཞི་མཐུན་ལ་གཟུགས་རང་ཉིད་དང་ལྟོ་་་་་ལྡིར་བ་སོགས་ཡོད་པའི་ཕྱིར། དེས་ན་ཤེས་བྱ་དང་དངོས་པོ་སོགས་བུམ་པ་དང་འབྲེལ་བ་དང་མི་འགལ་བ་ཡིན་པའི་ཆ་དེ་རང་ལྡོག་གོ །
ལན། བུམ་པ་དང་འབྲེལ་བ་ནི། བུམ་པའི་ལྡོག་པ་དང་།བུམ་པ་དང་གཅིག་དང་། བུམ་པ་དང་ཐ་མི་དད་དང༌། བུམ་པ་ཤེས་བྱ་ཡིན་པ་དང་། ལྟོ་ལྡིར་ཞབས་ཞུམ་ཆུ་སྐྱོར་གྱི་དོན་བྱེད་ནུས་པ་དང་དངོས་པོ་དང་མི་རྟག་པ་དང་གཟུགས་དང་ཚོགས་པ་དང་་་ཤེས་བྱ་དང་ཡོད་པ་ལ་སོགས་པ་དེ་དག་བུམ་པ་དང་བདག་ཉིད་གཅིག་འབྲེལ་ཡིན་པའི་ལྡོག་པ་དེ་རང་ལྡོག་ཡིན་ནོ། །
ལན། ཁྱོད་བུམ་པ་ལས་སྐྱེས་པ་གང་ཞིག བུམ་པ་ཁེགས་སྟོབས་ཀྱིས་ཁྱོད་ཁེགས་པ་དེ། བུམ་པ་ལ་དེ་བྱུང་དུ་འབྲེལ་བའི་མཚན་ཉིད་ཡིན་ཞིང་། མཚན་གཞི་ནི། བུམ་པའི་འབྲས་བུ་དེ་ཡིན་པའི་ཕྱིར་རོ། །
ལན། བུམ་པའི་སྐྱེ་བ་ལྡན་མིན་འདུ་བྱེད་ཡིན་ཏེ། བློ་ངོར་བུམ་པ་དེ་སྔར་མེད་གསར་དུ་སྐྱེ་བའི་ཆ་དེ་ལ་བུམ་པའི་སྐྱེ་བ་་་ཞེས་བཏགས་པས་དེ་ལྡན་མིན་འདུ་བྱེད་ཡིན་ཞིང་། དེ་ནི་རྡུལ་དུ་གྲུབ་པའི་བུམ་པ་དེ་ཉིད་ཀྱང་མ་ཡིན། བློ་ངོར་སྣང་བ་དེ་སྣང་བ་ལྟར་གྲུབ་པས་ན་བུམ་པའི་སྐྱེ་བ་དེ་རྟོག་ངོར་ཤར་ཙམ་གྱིས་ཟད་པ་མ་ཡིན་པར་བུམ་པའི་སྟེང་དུ་གྲུབ་ཅིང་། བུམ་པ་སྐྱེད་བྱེད་ཀྱི་རྒྱུ་ལས་བྱུང་བ་ལྟར་གྲུབ་པས་འདུས་བྱས་ཤིག་ཀྱང་ཡིན་ཕྱིར་དེ་ལ་་་་་་ལྡན་མིན་འདུ་བྱེད་ཅེས་བརྗོད་པ་ཡིན། དེ་བཞིན་གང་ཟག་ལྡན་མིན་འདུ་བྱེད་ཡིན་ཏེ། གང་ཟག་ནི་ཕུང་བོ་ལྔའི་ཚོགས་པ་དེ་ཡིན་ཞིང་། གཟུགས་ཤེས་གང་ཡང་མ་ཡིན་པའི་འདུས་བྱས་ཡིན་པས་ལྡན་མིན་འདུ་བྱེད་དོ། །སྔ་དྲོ་ལྡན་མིན་འདུ་བྱེད་ཡིན་ཏེ། ཉི་མ་གླིང་གི་སྟེང་དུ་སླེབ་མཚམས་ཀྱི་དུས་སྐབས་ལ་བཏགས་པ་ཡིན་་་པས་ལྡན་མིན་འདུ་བྱེད་དོ། །
ལན། བུམ་པའི་དགག་གཞི་ཞེས་པ་ནི། བུམ་པ་མེད་པའི་ས་ཕྱོགས་སམ་གནས། བུམ་པ་མེད་པའི་ཕྱོགས་ལ་བུམ་པས་དག་པའི་ས་ཕྱོགས་ཀྱང་ཟེར་རོ། །
ལན། བུམ་པའི་ལྡོག་པ་ནི། བུམ་པ་དེ་བུམ་པ་རང་གི་ཕྱོགས་ཆ་ཡིན་པའི་ཆ་དེ་ཉིད་ཡིན་ཏེ། དངོས་པོ་དེ་དངོས་པོ་རང་གི་ཕྱོགས་ཆ་དེ་ཡིན་པའི་ཆ་ལ་དངོས་པོའི་ལྡོག་པ་ཞེས་བརྗོད་པ་སོགས།ཆ་རང་རང་གི་ཕྱོགས་དེ་ལ་རང་གི་ལྡོག་པ་ཞེས་བརྗོད་པའི་ཕྱིར་རོ། །
ལན། བུམ་པའི་སྤྱི་ཡིན་ན་ཀ་བའི་སྤྱི་མ་ཡིན་པས་མ་ཁྱབ་པ་ལ། ཤེས་བྱ། ཡོད་པ། མཚོན་བྱ། འདུས་བྱས། མི་རྟག་པ། ཕུང་བོ། ཁམས། སྐྱེ་མཆེད། གཟུགས། བེམ་པོ། སྤྱི། བྱེ་བྲག་བློའི་ཡུལ་དུ་བྱ་རུང་། དོན་བྱེད་ནུས་པ་སོགས་བཞག་ནས་བསྒྲུབ་ཆོག་གོ །དེ་བཞིན་དུ་གཟུགས་ཀྱི་སྤྱི་ཡིན་ན་ཤེས་བྱའི་སྤྱི་མ་ཡིན་པས་མ་ཁྱབ་པ་དང་། ཐོབ་པའི་སྤྱི་ཡིན་ན་སྒྲའི་སྤྱི་མ་ཡིན་པས་མ་ཁྱབ་པ་དང་།ལོ་ཡི་སྤྱི་ཡིན་ན་རྣམ་མཁྱེན་གྱི་སྤྱི་མ་ཡིན་པས་མ་ཁྱབ་པ་སོགས་་་་་་་ལའང་གོང་གི་དངོས་པོ་ཤེས་བྱ་རྣམས་བཞག་ནས་བསྒྲུབ་ཆོག་གོ །
ལན། གང་དུ་རྩོད་པའི་དུས་ཞེས་པ་ནི། རྒོལ་ཕྱི་རྒོལ་གཉིས་ཀྱིས་བློ་གྲོས་ཀྱི་མཐུ་ལེགས་པར་སྦྱངས་ནས་བརྩད་བྱའི་ཡུལ་་་་ལ་དཔང་པོ་མཁས་པའི་མདུན་སར་ཕ་རོལ་པོར་ལོག་བཤད་ཀྱི་སྡང་་བས་ཡིད་དཀྲུགས་པ་གནས་ལུགས་བརྗོད་པའི་དུས་ལྟ་བུར་ཟེར་ལ།དེ་ལས་བཟློག་སྟེ་ཕ་རོལ་པོ་ལ་ཤག་འགྱེད་པ་ཙམ་གྱིས་མི་འོང་ངོ་། །.
ལན། རྒྱབ་ཁུར་མའི་རྩི་ཚུལ་ནི། རྩ་ཚིག་ལས། དགག་བྱ་ཁྱད་ཆོས་དང་བཅས་པ། །དགག་གཞི་ཡིས་ནི་རྒྱབ་ཏུ་ཁུར། །གསེར་གྱི་བུམ་པ་བུམ་པ་ཡིས། །དག་པའི་ཕྱོགས་སུ་མེད་ཅེས་བཞིན། །ཞེས་གསུངས་པ་ལྟར། གསེར་བུམ་བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་མེད་པར་འདོད་ཅེས་རྩི་བ་ལྟ་བུ་ཡིན་ཏེ།དགག་བྱ་བུམ་པ་དེའི་ཁྱད་ཆོས་གསེར་དང་བཅས་པ། དགག་གཞི་ས་ཕྱོགས་ཀྱི་རྒྱབ་ཏུ་ཁུར་བ་ལྟ་བུ་ཡིན་པའི་ཕྱིར་རོ། །
ལན། ཇི་ལྟར་རྩོད་པའི་ཚུལ་ཞེས་པ་ནི། སྔ་རྒོལ་དང་ཕྱི་རྒོལ་གཉིས་ཀས་རྩོད་པའི་རང་བཞིན་ངེས་པར་བྱེད་པ་དང་། ཕན་ཚུན་གྱི་བརྡ་ལ་བྱང་བར་ཚིག་ལམ་སྦྱོང་བ། གླེང་བྱའི་དོན་ནམ་སྐབས་བབ་ཀྱི་དོན་སེམས་པར་བྱེད་པ། རྩོད་པའི་ཀུན་སློང་དག་པ་སོགས་རྩོད་པའི་མཛེས་རྒྱན་ནམ་ཁྱད་ཆོས་སྐྱོང་བར་བྱེད་པའི་ཚུལ་ལ་ཟེར་རོ། །
ལན། མཐར་སྐྱོར་མའི་རྩི་ཚུལ་ནི། རྩ་ཚིག་ལས། དགག་གཞི་དགག་བྱ་ཁྱད་ཆོས་དང་། །བཅས་པ་མཐའ་ནས་སྐྱོར་བ་ནི།མཐར་སྐྱོར་མ་ཡི་ཚུལ་ཡིན་ཏེ། །བུམ་པས་དག་པའི་ས་ཕྱོགས་སུ།གསེར་གྱི་བུམ་པ་བུམ་པ་ཡིས། །དག་པའི་ཕྱོགས་སུ་མེད་ཅེས་བཞིན། །ཞེས་གསུངས་པ་ལྟར་བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་གསེར་བུམ་བུམ་པས་དག་པའི་ས་ཕྱོགས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་མེད་པར་འདོད་ཅེས་པ་ལྟ་བུ་ལ་བྱ་སྟེ། དགག་གཞི་ས་ཕྱོགས་ཀྱི་སྟེང་དུ་དགག་བྱ་བུམ་པ་དེའི་ཁྱད་ཆོས་གསེར་དང་བཅས་པའི་མཐའ་ནས་སླར་སྐྱོར་བའི་ཚུལ་གྱི་རྩོད་གཞི་དེའི་སྟེང་དུ་མེད་པར་འདོད་ཅེས་བརྗོད་པའི་ཕྱིར། འོན་ཀྱང་ལ་ལས་འདི་བཞི་སྦྲགས་མའི་རྩི་ཚུལ་ཡིན་པས་དེ་དང་ཁྱད་འབྱེད་་་པའི་ཕྱིར་མཐའ་སྐྱོར་མའི་རྩི་ཚུལ་ནི། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་གསེར་བུམ་བུམ་པས་དག་པའི་ས་ཕྱོགས། བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ་མེད་པར་འདོད་ཅེས་་་་རྩི་དགོས་པར་བཤད་པའང་ཡོད་ཀྱང་དཔྱད་དགོས་པར་སྣང་ངོ་། །
ལན། བང་ལེན་མ་ཞེས་པའི་རྩི་ཚུལ་ནི། དཔེར་ན། བུམ་པས་དག་པའི་ས་ཕྱོགས་ཆོས་ཅན། གསེར་བུམ་མེད་པར་ཐལ།བུམ་པའི་དགག་གཞི་ཡིན་པའི་ཕྱིར་ཞེས་པའི་ཐལ་འགྱུར་ལ་འདོད་ལན་བཏབ་པས། བུམ་པས་དག་པའི་ས་ཕྱོགས་སུ་གསེར་བུམ་མེད་པར་འདོད་ཅེས་པ་ལྟ་བུ་སྟེ། དེས་དགག་གཞི་ས་ཕྱོགས་ཀྱི་བང་དུ་དགག་བྱ་བུམ་པ་དེའི་ཁྱད་ཆོས་གསེར་དང་བཅས་པ་ལེན་པས་ན་་་བང་ལེན་མ་ཞེས་བྱ་བའི་ཕྱིར་ཏེ། བང་ལེན་མ་ཡི་རྩི་ཚུལ་ནི། །བུམ་པས་དག་པའི་ས་ཕྱོགས་སུ། །གསེར་གྱི་བུམ་པ་མེད་ཅེས་ཏེ།དགག་གཞིའི་བང་དུ་དགག་བྱ་ནི། །ཁྱད་ཆོས་རྣམས་དང་བཅས་པ་ལེན། །ཞེས་གསུངས་པའི་ཕྱིར་རོ། །
ལན། དམིགས་ཧུར་མའི་རྩི་ཚུལ་ནི། སྔར་གྱི་ཐལ་འགྱུར་དེ་ལ་འདོད་ལན་བཏབ་པས་གསེར་བུམ་གྱིས་དག་པའི་ས་ཕྱོགས་་་་ཆོས་ཅན་གྱི་སྟེང་དུ་བུམ་པ་མེད་པར་འདོད་ཅེས་པ་ལྟ་བུ་ཡིན་ཏེ།རྩོད་གཞི་སྤྱིར་བཏང་ལ་མ་སོང་བར་གསལ་བ་དམིགས་ཧུར་གྱིས་་་་བྱུང་བས་དམིགས་ཧུར་མ་ཞེས་བྱ་བ་ཡིན་པའི་ཕྱིར་ཏེ། དམིགས་ཧུར་ཞེས་བྱ་དགག་བྱ་ནི། །འཛིན་ཅིང་ཆོས་གཞན་འདོར་བ་སྟེ། །གསེར་གྱི་བུམ་པས་དག་ཕྱོགས་སུ། །བུམ་པ་མེད་ཅེས་བརྗོད་པ་བཞིན། །ཞེས་གསུངས་པའི་ཕྱིར།
ལན། རྩོད་པ་བྱས་པའི་འབྲས་བུ་ནི། མ་དག་པའི་རྩོད་པའི་འབྲས་བུ་དང་དག་པའི་རྩོད་པའི་འབྲས་བུ་གཉིས་ལས། དང་པོ་ནི། རང་ཡིད་དུག་གསུམ་གྱིས་བསླད་ནས་སྐྱེ་བོ་བརྒྱ་ཕྲག་མང་བོས་སྨོད་པར་བྱེད་པ་དང་། འགྲན་སེམས་དང་ཕྲག་དོག་གིས་ཡིད་བསླད་དེ་རྩོད་པ་བྱེད་པ་ནི། རང་ཉིད་འཕུང་བར་བྱེད་པའི་རྒྱུ་ལས་གཞན་དུ་མེད་པ་ལྟ་བུ་དང་། འོན་ཀྱང་རང་མཐོ་ཆེ་དྲག་གི་བཟི་ལམ་དུ་ཞུགས་ཏེ་ཞིབ་འཇུག་ཅེས་པའི་མིང་ཙམ་ལ་རེ་བ་ཁག་་ཅིག་གིས་ལུགས་དང་མི་མཐུན་པའི་ལྟ་བ་གསར་བ་ལྟ་བུ་དང་།བསྟན་བཅོས་ཀྱི་ལུགས་ལས་རིང་དུ་གྱུར་པའི་འདོད་ཚུལ་དག་ལ་་་་སྔོན་དང་ད་ལྟའི་མཁས་པའི་ཁྲོད་ན་དགག་བཞག་མཛད་མཁན་་་་་་མང་དུ་བྱོན་པ་ནི་རང་གི་ཕོར་བ་གཅིག་པུའི་དོན་དུ་བསམ་པ་མ་་་ཡིན་གྱི་བོད་སྤྱིའི་རིག་གཞུང་ལ་གཅེས་པར་བཟུང་བ་ཡིན་ནོ།གཉིས་པ་དག་པའི་རྩོད་པའི་འབྲས་བུ་ནི། རང་རེའི་རིག་གཞུང་དྲི་མ་མེད་པའི་རང་ལུགས་འཛམ་གླིང་སྤྱིའི་བདེ་ཐབས་སུ་གཅེས་པར་བཟུང་ནས་རང་རྒྱུད་ཀྱི་རྟོགས་པའི་ཡོན་ཏན་སོགས་གོང་འཕེལ་དུ་གཏོང་བ་དང་། འཆད་རྩོད་རྩོམ་གསུམ་གྱི་མཁས་པའི་ལམ་ཁྱེར་དུ་ངེས་པ། ཚད་མ་རིག་པའམ་ནང་རིག་པའི་ཁུངས་བཙུན་པར་རྟོགས་པ། དཔྱད་གསུམ་དག་པའི་རྒྱལ་བའི་གསུང་རབ་རྣམས་ཀྱི་དགོངས་དོན་བདེ་བླག་ཏུ་ངེས་པ། བླང་དོར་གྱི་གནས་ཕྱིན་ཅི་མ་ལོག་པར་ངེས་པ་སོགས་ནི་རྩོད་པ་བྱས་པའི་འབྲས་བུ་རྣམ་པར་་་་་་དག་པ་ཡིན་ནོ། །
ལན། ཤོང་རྫོང་མའི་རྩི་ཚུལ་ནི་རྩ་ཚིག་ལས། དགག་བྱ་དངོས་དང་དགག་ཆོས་ནི། །ཀུན་ལ་དགག་གཞི་འཇུག་རྩི་དང༌།ཤོང་རྫོང་མ་རུ་གྲགས་པ་སྟེ། །བུམ་པས་དག་པའི་ས་ཕྱོགས་སུ། །གསེར་གྱི་བུམ་པས་དག་ཕྱོགས་སུ། །བུམ་པ་མེད་ཅེས་བརྗོད་པ་བཞིན། །ཞེས་གསུངས་པ་ལྟར་བུམ་པས་དག་པའི་ས་ཕྱོགས་ཆོས་ཅན་གྱི་སྟེང་དུ། གསེར་བུམ་གྱིས་དག་པའི་ས་ཕྱོགས་ཆོས་ཅན་གྱི་སྟེང་དུ་བུམ་པ་མེད་པར་འདོད་ཅེས་རྩི་བ་ནི་ཤོང་རྫོང་མ་སྟེ།དགག་བྱ་དངོས་སུ་བུམ་པ་དང་། དགག་ཆོས་གསེར་བུམ་གཉིས་ཀ་ལ་དགག་གཞི་འཇུག་པ་སྟེ་སྦྱར་ནས་རྩིས་པའི་ཕྱིར་རོ། །
ལན། ཁ་དོག་དང་དབྱིབས། 1.ཁ་དོག་ཡིན་ལ་དབྱིབས་མ་ཡིན་པའི་མུ་ནི་སྔོ་སེར། དཀར་དམར། གྲིབ་མ་དང་ཉི་མའི་འོད་ཟེར། སྣང་བ་དང་མུན་པ། 2.དབྱིབས་ཡིན་ལ་ཁ་དོག་མ་ཡིན་པའི་མུ་ནི་དབྱིབས་བརྒྱད་པོ། 3.ཁ་དོག་དང་དབྱིབས་གཉིས་ཀ་ཡིན་པའི་མུ་ནི་སྤྲིན་དང་དུ་བ། རྡུལ་དང་ཁུག་སྣ། 4.ཁ་དོག་དང་དབྱིབས་གང་ཡང་མ་ཡིན་པའི་མུ་ནི་སྒྲ་དྲི་རོ་རེག་བྱ་རྣམས་སོ། །རིགས་སྤྱི་དང་ཚོགས་སྤྱི། 1.རིགས་སྤྱི་ཡིན་ལ་ཚོགས་སྤྱི་མ་ཡིན་པའི་མུ་ནི་ཤེས་བྱ། 2. ཚོགས་སྤྱི་ཡིན་ལ་རིགས་སྤྱི་མ་ཡིན་པའི་མུ་ནི་ཀ་བུམ་གཉིས། 3.རིགས་སྤྱི་དང་ཚོགས་སྤྱི་གཉིས་ཀ་ཡིན་པའི་མུ་ནི་གཟུགས། !.རིགས་སྤྱི་དང་ཚོགས་སྤྱི་གང་ཡང་མ་ཡིན་པའི་མུ་ནི་རྟག་དངོས་གཉིས།
ལན། ས་སྐྱ་པཎྜི་ཏའི་ཚད་མ་རིགས་གཏེར། བུ་སྟོན་ཐམས་ཅད་མཁྱེན་པའི་ཚད་མ་ཚིག་དོན་རབ་གསལ། རྒྱལ་བ་ཙོང་ཁ་པས་ཚད་མའི་བསྟན་བཅོས་དངོས་སུ་མ་མཛད་ཀྱང་ཚོགས་ཆོས་གནངསྐབས་ཀྱི་ཟིན་བྲིས། རྒྱལ་ཚབ་རྗེའི་རྣམ་འགྲེལ་ཐར་ལམ་གསལ་བྱེད།རྣམ་ངེས་དང་རིགས་ཐིགས་ཀྱི་འགྲེལ་བ་རིན་ཆེན་གཏེར་མཛོད།མཁས་གྲུབ་རྗེའི་སྡེ་བདུན་ཡིད་ཀྱི་མུན་སེལ་དང་། ཚད་མ་རིག་པའི་རྒྱ་མཚོ། རྒྱལ་བ་དགེ་འདུན་གྲུབ་ཀྱི་ཚད་མ་རིག་རྒྱན་ལྟ་བུ་ནི་གྲགས་ཧ་ཅང་ཆེ་བའི་ཚད་མའི་བསྟན་བཅོས་ཀྱི་གྲས་ཡིན།
ལན། བཙན་པོའི་རྒྱལ་རབས་དུས་སྐབས་ཏེ་མངའ་བདག་ཁྲི་རལ་བ་ཅན་གྱི་སྐུ་རིང་ལ། ལོ་ཙཱ་པ་ཆེན་པོ་སྐ་བ་དཔལ་བརྩེགས་དང་ཞང་ཡེ་ཤེས་སྡེ། བཻ་རོ་ཙཱ་ན་བཅས་ཀྱིས་རྒྱ་གར་གྱི་ཚད་མ་རིག་པའི་བསྟན་བཅོས་འགའ་ཞིག་བོད་སྐད་དུ་བསྒྱུར་ཏེ་་་བོད་དུ་ཚད་མ་རིག་པའི་དབུ་བརྙེས། ལྷ་ས་དང་བསམ་ཡས་སུ་ཚད་མ་རིག་པའི་འཆད་ཉན་ཙམ་བྱུང་ཡང་རྒྱ་གཞུང་སྟེང་ནས་་་་་་་སྤེལ་བ་ལས་བོད་རང་གི་ཚད་མ་རིག་པའི་འགྲེལ་བ་ནི་མ་བྱུང་བར་སྣང༌། བོད་སིལ་བུའི་དུས་སྐབས་སུ་རྔོག་བློ་ལྡན་ཤེས་རབ( སྤྱི་ལོ1059ལོར་འཁྲུངས)ཀྱིས་ཚད་མའི་བསྟན་བཅོས་མང་བོ་བོད་སྐདདུ་བསྒྱུར་བ་དང་། ཚད་མ་རྣམ་པར་ངེས་པའི་དཀའ་བའི་གནས་རྣམ་པར་བཤད་པ་ཞེས་པའི་བོད་འགྲེལ་ཐོག་མ་མཛད་དེ། ཚད་མ་རིག་པའི་འཆད་ཉན་གྱི་སྲོལ་རྒྱ་ཆེར་ཕྱེས་ཏེ་དར་སྤེལ་གནང་།ཁྱད་པར་དུ་ཕྱྭ་བ་ཆོས་ཀྱི་སེང་གེ(སྤྱི་ལོ1109ལོར་འཁྲུངས)བྱོན་ནས་བསྡུས་གྲྭའི་རིགས་ལམ་གྱི་སྲོལ་བཏོད་པ་དང༌། ཚད་མའི་བསྡུས་པའི་ཡིད་ཀྱི་མུན་སེལ་ཞེས་བྱ་བ་ཚིགས་སུ་བཅད་པ་རང་འགྲེལ་་་་་དང་བཅས་པ། ཡིད་ཀྱི་མུན་སེལ་རྐྱང་བ་ཞེས་བྱ་བ་གཉིས་མཛད་པས། བོད་རང་གི་ཚད་མ་རིག་པའི་གཞུང་ལུགས་བྱུང་སྟེ། བཤད་གྲྭ་སོ་སོར་དར་ཏེ་སྔོན་མེད་གོང་འཕེལ་དུ་སོང་། ཕག་མོ་གྲུ་པའི་དུས་སྐབས་སུ་རྗེ་ཙོང་ཁ་པ་བློ་བཟང་གྲགས་པ་བྱོན་ནས་སྔ་རབས་་བོད་ཀྱི་ཚད་མ་རིག་པའི་བཤད་སྲོལ་མཐའ་དག་མ་གོལ་བར་གཟིགས། ཚད་མ་ཀུན་བཏུས་དང༌། ཚད་མ་སྡེ་བདུན། དེ་དག་གི་འགྲེལ་བ་སོགས་ལ་བཤད་པ་མང་དུ་གནང་སྟེ། རྒྱ་བོད་ཀྱི་ཚད་མའི་གཞུང་ལུགས་ཐམས་ཅད་ལེགས་པར་གཏན་ལ་ཕབ། དེ་ནས་བོད་ཀྱི་མཁས་དབང་རིམ་བྱོན་རྣམས་ཀྱིས་ཚད་མ་རིག་པ་མུ་མཐུད་དུ་གོང་དུ་སྤེལ་ཏེ་དར་རྒྱས་སུ་སོང་བས། བོད་རང་གི་གཞུང་ལུགས་ཀྱི་མ་ལག་ཆ་ཚང་ཆགས་པ་དང་ཐུན་མོང་མ་ཡིན་་་་་་པའི་ཁྱད་ཆོས་ལྡན་ནོ། །
ལན། བོད་ལ་ཚད་མའི་འཆད་ཉན་གྱི་རྩོད་གྲྭ་ཐོག་མར་གསང་ཕུ་ནས་དར་བ་དང་། དེ་ནས་རིམ་བཞིན་དབུས་ཀྱི་གདན་ས་ཆེན་པོ་དྲུག་སྟེ། གསང་བདེ་གུང་གསུམ་དང༌། དགའ་སྐྱོར་ཟུལ་གསུམ་དུ་དར། དེ་རྗེས་འཁོན་དཀོན་མཆོག་རྒྱལ་པོས་དཔལ་ལྡན་ས་སྐྱའི་ཆོས་སྡེ་ཆེན་པོ་ཕྱག་འདེབས་གནང་བ་ནས། བོད་རབ་བྱུང་གཉིས་པའི་ཆུ་ཁྱི(1137)ལོར་ས་ཆེན་བསོད་ནམས་རྩེ་མོ་འཁྲུངས།གཞོན་དུས་ནས་རིག་པའི་གནས་མཐའ་དག་ལ་སྦྱངས་པ་དང་།ཁྱད་པར་དུ་གསང་ཕུ་ནེའུ་ཐོག་ཏུ་ཕྱྭ་བ་ཆོས་ཀྱི་སེང་གེའི་མདུན་སྔ་ཕྱིར་ལོ་བཅུ་གཅིག་ཙམ་ལ་བཞུགས་ནས་ཚད་མ་ལ་སོགས་པའི་་བཀའ་སྡེ་སྣོད་མཐའ་དག་ལ་དཔྱིས་ཕྱིན་པར་སྦྱངས་པས། སྔགས་དང་མཚན་ཉིད་ཀྱིས་བསྡུས་པའི་ཟབ་རྒྱས་ཀྱི་ཆོས་གང་ལའངཐོགས་པ་མེད་ཅིང་། ལྷག་པར་དུ་ཚད་མ་རྣམ་ངེས་ཆོས་མཆོག་ཅེས་པ་ལ་ཤིན་ཏུ་མཁས་པར་གྱུར། སློབ་དཔོན་ཕྱྭ་བའི་སློབ་མའི་གཙོ་བོ་རིགས་པའི་སེང་ཆེན་བརྒྱད། སེང་འདྲ་བརྒྱད། ཇོ་སྲས་བཞིར་གྲགས་པའི་ནང་གི་སྲས་ཀྱི་ཐུ་བོ་འཁོར་ཇོ་སྲས་རྩེ་མོ་ཞེས་་་་་གྲགས་པས། དགུང་ལོ་བཅོ་བརྒྱད་ཐོག་ས་སྐྱའི་གདན་ས་མཛད་དེ།དེ་གར་ཚད་མའི་གཞུང་ལུགས་རྒྱ་ཆེར་སྤེལ་བ་ནས་བཟུང་། དཔལ་ལྡན་ས་སྐྱའི་ཕྱོགས་སུ་ཚད་གཞུང་དར་བར་གྱུར།
ལན། བྱས་རྟག་གཉིས་ཆོས་ཅན། ཁྱོད་ལ་ཕན་ཚུན་སྤང་འགལ་གྱི་ཚད་མས་གནོད་འགལ་ཞེས་བརྗོད་པའི་རྒྱུ་མཚན་ཡོད་དེ།ཁྱོད་གཉིས་ཕན་ཚུན་ཐ་དད་པ་སོགས་ཡིན་པས་ཕན་ཚུན་སྤང་་་་་་་འགལ་དང་། གཞི་སྒྲ་ལྟ་བུ་དེ་བྱས་པ་ཡིན་པར་དངོས་སུ་རྟོགས་པའི་ཚད་མ་དེས་ཤུགས་ལ་སྒྲ་མི་རྟག་པ་མི་རྟོགས་པས་ན། དེ་འདྲའི་ཚད་མས་སྒྲ་རྟག་འཛིན་གྱི་འཛིན་སྟངས་ལ་དངོས་ཤུགས་་་་་གང་དུ་ཡང་གནོད་པ་མིན་ཡང་། སྒྲ་བྱས་པ་ཡིན་པར་རྟོགས་པའི་བློ་དེས་སྒྲ་མི་རྟག་པར་རྟོགས་པའི་བློ་བསྐྱེད་ལ། སྒྲ་མི་རྟག་པར་རྟོགས་པའི་བློ་དེ་བརྒྱུད་ནས་སྒྲ་རྟག་འཛིན་གྱི་འཛིན་སྟངས་ལལ་་་དངོས་སུ་གནོད་པས་ན། སྒྲ་བྱས་པ་དངོས་སུ་རྟོགས་པའི་བློ་དེ་བརྒྱུད་ནས་སྒྲ་རྟག་འཛིན་ལ་གནོད་པའི་བློ་ཡིན་པའི་རྒྱུ་མཚན་གྱིས་བྱས་རྟག་གཉིས་ལ་ཕན་ཚུན་སྤང་འགལ་གྱི་ཚད་མས་གནོད་འགལ་་ཞེས་བརྗོད་པའི་ཕྱིར་རོ། །དེས་གཞན་རྣམས་ཀྱང་ཤེས་པར་བྱའོ། །
ལན། བྱེ་བྲག་ཏུ་སོང་བའི་རྟགས་གསུམ་ནི། ཁྱོད་ཆོས་དེ་ཡིན། ཁྱོད་ཆོས་དེ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་ཆོས་དེ་ཡིན་པའི་གཞི་མཐུན་པ་དུ་མ་གྲུབ་པ་དང་གསུམ་ཡིན་པའི་ཕྱིར།དྲི་བ བློ་གང་རུང་ཞིག་གི་འཛིན་སྟངས་ཀྱི་ཡུལ་ཡིན་ན་འཛིན་སྟངས་ཀྱི་ཡུལ་ཡིན་པས་ཨེ་ཁྱབ།
ལན། ཡུལ་འཛིན་ཚུལ་གྱི་སྒོ་ནས་ཡུལ་ཅན་བློའི་ཁྱད་པར་མི་འདྲ་བ་རིགས་བཞི་སྟེ། སྣང་ལ་མ་ངེས་པ་དང་ཡིད་དཔྱོད་གཉིས་པོ་མ་རྟོགས་པའི་བློ་དང་། རྟོག་བཅས་རྟོག་མེད་ཀྱི་ལོག་ཤེས་གཉིས་པོ་ལོག་པར་རྟོག་པའི་བློ་དང་། བློ་རྩེ་གཉིས་སུ་འཇུག་པ་ཐེ་ཚོམ་གྱི་བློ་དང་། མངོན་རྗེས་ཀྱི་ཚད་མ་གཉིས་པོ་རྟོགས་པའི་བློ་བཅས་བཞིའོ། །དྲི་བ བློའི་མཚན་ཉིད་ག་འདྲ་ཡིན།
ལན། དབྱིབས་སུ་རུང་བ་དེ། དབྱིབས་ཀྱི་མཚན་ཉིད་ཡིན་ཞིང་། དེ་ལ་དབྱེ་ན། རིང་པོ་དང་། ཐུང་ངུ། ལྷམ་པ། ཟླུམ་པོ། མཐོ་བ། དམའ་བ། ཕྱ་ལེ་བ། ཕྱ་ལེ་བ་མ་ཡིན་པ་བཅས་བརྒྱད་ཡོད། དེ་ལས་ལྷམ་པ་ནི་གྲུ་བཞི་ཡིན། ཟླུམ་པོ་ནི་རིལ་རིལ་དང་ནུབ་གླིང་དང་ཆུ་དཀྱིལ་དང་མཎྜལ་གྱི་དབྱིབས་ལྟ་བུ་ཡིན། མཐོ་བ་ནི་རི་རབ་ཀྱི་དབྱིབས་ལྟ་བུ་མཐོ་བའོ་སྙམ་པའི་བློ་འབྱུང་འི་་་་་་་་དབྱིབས་ཡིན། དམའ་བ་ནི་ས་གཞིའི་དབྱིབས་ལྟ་བུ་དམའ་བའོ་སྙམ་པའི་བློ་འབྱུང་བའི་དབྱིབས་ཡིན། ཕྱ་ལེ་བ་ནི་མཐོ་དམན་དང་འབར་འབུར་མེད་པར་མཉམ་པའི་དབྱིབས་དེ་ཡིན། ཕྱ་ལེ་བ་མ་ཡིན་པ་ནི་ངོས་མི་མཉམ་པར་མཐོ་དམན་སྒང་གཤོང་འབར་འབུར་སོགས་ཡོད་པའི་དབྱིབས་ཡིན་ནོ། །དེ་ཡང་ངོས་མི་སྙོམ་པའི་གྲུ་བཞི་ནི་ལྷམ་པ་དང་ཕྱ་ལེ་བ་མ་ཡིན་པ་གཉིས་ཀ་ཡིན་པ་དང་།ངོས་མཉམ་པའི་གྲུ་བཞི་ནི་ལྷམ་པ་དང་ཕྱ་ལེ་བ་གཉིས་ཀ་ཡིན་པ་་་་དང་། རིལ་རིལ་གྱི་ཟླུམ་པོ་དང་མཎྜལ་ལྟ་བུའི་ལེབ་ལེབ་ཀྱི་ཟླུམ་པོ་ངོས་སྙོམ་མི་སྙོམ་གཉིས་ཀྱང་དེ་ལྟར་ཡིན་པ་དང་། རི་རབ་ཀྱི་དབྱིབས་ལྟ་བུ་ནི་ལྷམ་པ་དང་ངོས་སྙོམ་པའི་ཕྱ་ལེ་བ་དང་མཐོ་བའི་་་་་དབྱིབས་དང་གསུམ་ག་ཡིན་པ་དང་། གྲུ་གསུམ་ངོས་སྙོམ་པ་སོགས་ནི་ཕྱ་ལེ་བ་ཡིན་གྱི་ལྷམ་པ་དང་ཟླུམ་པོ་མ་ཡིན་པ་སོགས་ནི་ཤེས་སླའོ། །
ལན། མི་འགལ་བར་གསུངས་ཏེ། ངོས་མཉམ་པའི་གྲུ་བཞི་ལྟ་བུ་ཕྱ་ལེ་བ་དང་ལྷམ་པ་གཉིས་ཀ་དང༌། ངོས་མི་མཉམ་པའི་གྲུ་བཞི་ལྟ་བུ་ཕྱ་ལེ་བ་མ་ཡིན་པ་དང་ལྷམ་པ་གཉིས་ཀ་ཡིན་པའི་ཕྱིར། དེས་ན་ལྷམ་པ་ནི་གྲུ་བཞི་དང་། ཕྱ་ལེ་བ་ནི་མཐོ་དམན་དང་སྒང་གཤོང་དང་འབར་འབུར་སོགས་མེད་པའི་དབྱིབས་ལ་གོ །དྲི་བ དབྱིབས་དང་ཁ་དོག་གི་འཇོག་ཚུལ་ག་འདྲ་ཡིན།
ལན། དབྱིབས་གཟུགས་བརྒྱད་ཀྱི་རིང་ཐུང་མཐོ་དམའ་རྣམས་ཀྱི་ཁོངས་སུ་ཡང་མ་འདུས་པའི་དབྱིབས་མེད་པར་གསུངས་་ཤིང༌། དེ་ཡང་ཁ་དོག་གཟུགས་ལ་ནི་རྩ་བའི་ཁ་དོག་བཞི་དང་ཡན་ལག་གི་ཁ་དོག་བརྒྱད་དུ་མ་འདུས་པའི་ཁ་དོག་གི་གཟུགས་ཡོད་དེ།ལྗང་གུ་དང་། ནག་པོ། དུར་ཁ། སྐྱ་བོ་ལ་སོགས་པ་དུ་མ་ཡོད་པའི་ཕྱིར་རོ། །
ལན། དབྱིབས་ལ་དབྱེ་ན་བརྒྱད་ཡོད། དེ་རྣམས་ནི་རིང་པོ་དང་ཐུང་བ། མཐོ་བ་དང་དམའ་བ། ལྷམ་པ་དང་ཟླུམ་པོ། ཕྱ་ལེ་བ་དང་ཕྱ་མ་ལེ་བ་མ་ཡིན་པ་བཅས་སོ། །
ལན། རང་རྒྱུ་འབྱུང་བའི་འབྲས་བུ་ཡིན་པ་གང་ཞིགརང་རྒྱུ་ཆུ་དང་མེ་ཤས་ཆེ་བས་མཉེན་ཞིང་མི་རྩུབ་པར་རེག་པར་་་་་བཟོད་པའི་རེག་བྱ་ནི་འཇམ་པའི་མཚན་ཉིད། དེ་གང་ཞིག་རང་རྒྱུ་ས་རླུང་ཤས་ཆེ་བས་མི་མཉེན་པ་དང་རེག་པར་མི་བཟོད་པའི་རེག་་བྱ་ནི་རྩུབ་པའི་མཚན་ཉིད། དེ་གང་ཞིག་རང་རྒྱུ་ས་ཆུ་ཤས་ཆེ་བས་སྲང་གི་མཇུག་མཐོ་ལ་མགོ་དམའ་བར་བྱེད་པའི་རེག་བྱ་ནི་ལྕི་བའི་་མཚན་ཉིད། དེ་གང་ཞིག་རང་རྒྱུ་མེ་རླུང་ཤས་ཆེ་བས་ལྕི་བའི་ལྗིད་མི་ཐུབ་པར་སྲང་གི་མགོ་མཐོ་ལ་མཇུག་དམའ་བར་བྱེད་པའི་རེག་་་བྱ་ནི་གྲང་བའི་མཚན་ཉིད། དེ་གང་ཞིག་རང་རྒྱུ་ཆུ་རླུང་ཤས་ཆེ་བས་དེས་ཉེན་ན་དྲོ་བར་འདོད་པའི་བློ་སྐྱེད་བྱེད་ཀྱི་རེག་བྱ་ནི་གྲང་་་་བའི་མཚན་ཉིད། དེ་གང་ཞིག་རང་རྒྱུ་རླུང་ཁམས་ཤས་ཆེ་བས་ཕོ་བར་ཟས་རྣམས་ཟད་པའི་དབང་གིས་ལྟོ་བའི་ནང་དུ་ཟས་ཟ་འདོད་་་ཀྱི་བློ་སྐྱེད་བྱེད་ཀྱི་ཕོ་བ་ཁ་འབྱར་བའི་རེག་བྱ་ཞིག་གྲུབ་པ་དེ་་་་་་བའམ་ལྟོགས་པའམ་བཀྲེས་པའི་རེག་བྱའི་མཚན་ཉིད། དེ་གང་ཞིག་རང་རྒྱུ་མེ་ཤས་ཆེ་བས་ལྟོ་བར་བཏུང་བ་ཟད་པའི་དབང་གིས་ལྒང་བ་ཁ་འབྱར་བའི་རེག་བྱ་དེ་སྐོམ་པའི་རེག་བྱའི་མཚན་ཉིད་དོ། །
ལན། འབྱུང་བའི་མཚན་ཉིད་ནི། རང་གི་འབྲས་བུར་གྱུར་པའི་འབྱུང་འགྱུར་སྐྱེས་པར་བྱེད་པའི་རྒྱུའི་གཟུགས་དེ་ཡིན།ནགས་ཚལ་ལ་སོགས་པའི་གཟུགས་སྣ་ཚོགས་པ་དག་ས་ཆུ་སོགས་་རང་གི་རྣམ་པར་འགྱུར་བ་དང༌། འབྱུང་འགྱུར་རྣམས་འབྱུང་བའི་རྒྱུའམ་སྐྱེད་བྱེད་ཀྱི་རྒྱུ་ཡིན་པས་འབྱུང་བ་ཞེས་བྱའོ། །འབྱུང་འགྱུར་གྱི་མཚན་ཉིད་ནི། རང་གི་རྒྱུར་གྱུར་པའི་འབྱུང་བ་ལས་བྱུང་བའི་འབྲས་བུའི་གཟུགས་དེ་ཡིན། འཇམ་རྩུབ་སོགས་ནི་འབྱུང་བ་མ་ཡིན་ཞིང་རང་རྒྱུ་འབྱུང་བ་ལས་གྱུར་པ་སྟེ་སྐྱེས་པ་ཡིན་པས་ནའབྱུང་འགྱུར་ཞེས་བརྗོད་པའོ། །
ལན། འབྱུང་བར་གྱུར་བའི་རེག་བྱ་ལ་དབྱེ་ན་བཞི་ཡོད་དེ། ས། ཆུ། མེ། རླུང་རྣམས་སོ། །སའི་མཚན་ཉིད་ནི་སྲ་ཞིང་འཐས་པའོ། །ཆུའི་མཚན་ཉིད་ནི་བརླན་ཞིང་གཤེར་བ། མེའི་མཚན་ཉིད་ནི་ཚ་ཞིང་བསྲེག་པ། རླུང་གི་མཚན་ཉིད་ནི་ཡང་ཞིང་གཡོ་བ་ཡིན།
ལན། འབྲས་རྟགས་ཡང་དག་ལ་དབྱེ་ན། རྒྱུ་དངོས་སྒྲུབ་ཀྱི་འབྲས་རྟགས་ཡང་དག་དང༌། རྒྱུ་སྔོན་སོང་སྒྲུབ་ཀྱི་འབྲས་རྟགས་ཡང་དག རྒྱུ་སྤྱིའམ་རང་ལྡོག་སྒྲུབ་ཀྱི་འབྲས་རྟགས་ཡང་དག རྒྱུ་ཁྱད་པར་སྒྲུབ་ཀྱི་འབྲས་རྟགས་ཡང་དག རྒྱུ་ཆོས་རྗེས་དཔོག་གི་འབྲས་རྟགས་ཡང་དག་བཅས་ཡོད། རང་བཞིན་གྱི་རྟགས་ཡང་དག་ལ་དབྱེ་ན། ཁྱད་པར་ལྟོས་པ་བའི་རང་བཞིན་གྱི་རྟགས་ཡང་དག་དང་། ཁྱད་པར་དག་པ་བའི་རང་བཞིན་གྱི་རྟགས་ཡང་དག་གཉིས་ཡོད་དོ། །
ལན། དངོས་སུ་བསྐྱེད་བྱ་དེ་དངོས་འབྲས་ཀྱི་མཚན་ཉིད།རྒྱུ་དེའི་རང་དང་རང་གི་འབྲས་བུའི་བར་དུ་རྒྱུའི་རྒྱུན་གཞན་གྱིས་་་བར་མ་ཆོད་པར་དངོས་སུ་བསྐྱེད་པར་བྱ་བའི་ཆོས་དེ་དངོསའབྲས་ཡིན། མཚན་གཞི། ཤོག་གུའི་ཕྱི་ལོགས་དེ་མ་ཐག་ཏུ་བྱུང་བའི་ཤོག་གུའི་འབྲས་བུ་ལྟ་བུའོ། །བརྒྱུད་ནས་བསྐྱེད་བྱ་བརྒྱུད་འབྲས་ཀྱི་མཚན་ཉིད། མཚན་གཞི། ཤོག་གུའི་ཕྱི་ལོགས་སུ་བྱུང་བའི་ཕྱི་ལོགས་སུ་བྱུང་བའི་ཤོག་གུའི་འབྲས་བུ་ལྟ་བུའོ། །
ལན། དབང་པོས་མ་ཟིན་པའི་འབྱུང་བ་ལས་་སྐྱེས་པའི་སྒྲ་ནི་མ་ཟིན་པའི་སྒྲ་སྟེ། དཔེར་ན་ལྷའི་རྔ་བོ་ཆེས་ཆོས་ཀྱི་སྡོམ་བཞི་སྟོན་པའི་སྒྲ་དང་བྲག་རལ་བའི་སྒྲ་ལྟ་བུའོ། །དེ་ཡང་འབྱུང་བ་ལ་དབང་པོས་ཟིན་མ་ཟིན་གྱི་དོན་ཡང་སྐྱེས་བུའི་ལག་པ་སོགས་ཀྱི་་་་་འབྱུང་བ་དེ་ལ་ཉེར་སྤྱོད་སོགས་ཕན་བྱས་ན་ལུས་ཤེས་ལ་བདེ་འབྱུང་བ་དང་མཚོན་བསྣུན་པ་སོགས་གནོད་བྱས་ན་སྡུག་བསྔལ་་་་་འབྱུང་དུ་ཡོད་པ་ནི་དབང་པོས་ཟིན་པའི་འབྱུང་བ་དང་། དེ་ལྟར་མེད་པ་ནི་དབང་པོས་མ་ཟིན་པ་ཡིན་ནོ། །
ལན། དབང་པོས་མ་ཟིན་པའི་འབྱུང་བ་ལས་གྱུར་ཅིང་བརྗོད་བྱའི་དོན་ལུང་དུ་སྟོན་པའི་སྒྲ་ནི། མ་ཟིན་པའི་སྒྲ་སེམས་ཅན་དུ་སྟོན་པའི་སྒྲ་ཡིན་ཏེ། དཔེར་ན་སྒྲ་ཕབ་འཕྲུལ་འཁོར་གྱིས་ཁ་ཤགས་བཤད་པའི་སྒྲ་ལྟ་བུ་ཡིན། དེ་ཡང་ཡིན་ཏེ། འབྱུང་བའི་རྒྱུ་སྒྲ་ཕབ་འཕྲུལ་འཁོར་གྱི་གོ་བའི་འབྱུང་བ་ནི་དབང་པོས་མ་ཟིན་་པ་ཡིན་ལ། ཁྱོད་དེ་ལས་འབྱུང་བའི་སྒྲ་ཡིན་པ་གང་ཞིག ཁྱོད་ཀྱིས་བརྗོད་བྱའི་དོན་སྟོན་པའི་ཕྱིར་ཏེ། ཁྱོད་ཀྱིས་ལེགས་ཉེས་བླང་དོར་གྱི་རྣམ་དབྱེ་སོགས་ཀྱི་དོན་སྟོན་པའི་ཕྱིར་རོ། །
ལན། དབང་པོས་མ་ཟིན་པའི་འབྱུང་བ་ལ་གྱུར་ཅིང་བརྗོད་བྱའི་དོན་ལུང་དུ་ཡང་མི་སྟོན་པའི་སྒྲ་ནི། མ་ཟིན་པའི་སྒྲ་སེམས་ཅན་དུ་མི་སྟོན་པའི་སྒྲ་ཡིན་ཏེ། དཔེར་ན་ཆུ་སྒྲ་ལྟ་བུ་ཡིན་ཞིང་། དེ་ཡང་ཡིན་ཏེ། ཁྱོད་འབྱུང་བའི་རྒྱུ་ཆུ་དེ་དབང་པོས་མ་ཟིན་པ་ཡིན་ལ། ཁྱོད་དེ་ལས་འབྱུང་བའི་སྒྲ་ཡིན་པ་གང་ཞིག ཁྱོད་ཀྱིས་བརྗོད་བྱའི་དོན་མི་སྟོན་པའི་ཕྱིར་ཏེ། ཁྱོད་ཀྱི་བརྗོད་བྱ་མེད་པའི་ཕྱིར་རོ། །
ལན། ཁྱོད་ཀྱི་ཡིན་པ་ཡོད་པ་དེ། མི་འགལ་བའི་མཚན་ཉིད་ཡིན་ཞིང་། མཚན་གཞི་ནི། བུམ་པ་དང་ཤེས་བྱ་གཉིས་ལྟ་བུའོ། །དེའི་སྒྲ་བཤད་ནི། ཆོས་དེའི་གཅིག་གམ་གཉིས་སོགས་གང་ཡིན་ཡང་དེའི་ཡིན་པ་ཡོད་པ་ཅན་གྱི་ཆོས་དེ་མི་འགལ་བ་ཡིན་ཞེས་པའོ། །གཞན་ཡང་བུམ་པ་དང་འགལ་བ་ཡིན་ན་བུམ་པ་འགལ་བ་དང་འགལ་བ་ཡིན་པས་མ་ཁྱབ་པ་ལ་ཀ་བའི་ཚབ་ཏུ་སྒྲ་དང་དྲི་དང་ཤེས་པ་སོགས་བུམ་པ་དང་འགལ་བའི་གཞི་མཐུན་སྲིད་པའི་་་་ཆོས་ཇི་སྙེད་པ་ཐམས་ཅད་བཞག་ཆོག་གོ །
ལན། གཞི་དེ་ལ་ཁྱད་ཆོས་དེ་མི་ལྡན་པ་རྣམ་པར་བཅད་ནས་ལྡན་པ་ཁོ་ནར་སྟོན་པའི་སྒྲ་དེ། མི་ལྡན་རྣམ་གཅོད་ཀྱི་སྒྲའི་མཚན་ཉིད་ཡིན་ཞིང་། མཚན་གཞི་ནི། སྒྲ་མི་རྟག་པ་ཁོ་ན་ཡིན་ཞེས་བརྗོད་པའི་སྒྲ་དང༌། ཤེས་བྱ་ཡོད་པ་ཁོ་ན་ཡིན་ཞེས་དང་།བུམ་པ་ནི་གཟུགས་ཉིད་ཡིན་ཞེས་བརྗོད་པའི་སྒྲ་ལྟ་བུའོ། །སྒྲ་མི་རྟག་པ་ཁོ་ན་ཡིན་ཞེས་བརྗོད་པའི་སྒྲ་ཆོས་ཅན། མི་ལྡན་རྣམ་གཅོད་ཀྱི་སྒྲ་ཡིན་ཏེ། ཁྱོད་གཞི་སྒྲ་དེ་ལ་མི་རྟག་པ་མི་ལྡན་པ་རྣམ་པར་བཅད་ནས་མཐའ་གཅིག་ཏུ་མི་རྟག་པ་ཁོ་ན་ཡིན་པར་སྟོན་་་པའི་སྒྲ་ཡིན་པའི་ཕྱིར་རོ། །གཞན་ཡང་སྤྱིར་སྒྲ་མི་རྟག་པ་ཡིན་ཞེས་བརྗོད་པའི་སྒྲ་ཙམ་ནི་མི་ལྡན་རྣམ་གཅོད་ཀྱི་སྒྲ་མ་ཡིན་ཏེ། སྒྲ་དེས་སྒྲ་ལ་མི་རྟག་པ་ལྡན་པ་ཙམ་སྟོན་ཡང་། སྒྲ་མི་རྟག་པ་ཡིན་ཞེས་བརྗོད་པའི་སྒྲ་ཙམ་གྱིས་སྒྲ་ལ་མི་རྟག་པ་མི་ལྡན་པ་རྣམ་པར་བཅད་ནས་མཐའ་གཅིག་ཏུ་ལྡན་པ་ཁོ་ན་མི་སྟོན་པའི་ཕྱིར་རོ། །
ལན། དེ་གཉིས་ཀྱི་ཁྱད་པར་ནི། མི་ལྡན་རྣམ་གཅོད་ཀྱི་སྒྲ་ནི་རང་ལ་ལྡན་བྱའི་ཆོས་དེ་རང་ཉིད་ལས་གཞན་པ་ལ་ལྡན་པ་་་་གཅོད་མི་དགོས་ལ་གཅོད་ཀྱང་འདྲ་སྟེ། དོན་ལ་རང་ཉིད་ལ་མི་ལྡན་པ་རྣམ་པར་བཅད་ནས་མཐའ་གཅིག་ཏུ་ལྡན་པ་ཁོ་ནར་སྟོན་་་པའི་སྒྲ་ཞིག་ཡིན་དགོས་ཤིང་། གཞན་ལྡན་རྣམ་གཅོད་ཀྱི་སྒྲ་ནི་གཞི་དེ་ལ་ལྡན་བྱའི་ཆོས་དེ་གཞི་དེ་ཉིད་ལས་མི་ལྡན་པ་བཅད་ནས་ལྡན་པར་སྟོན་པ་ཙམ་མ་ཡིན་པར་རང་ལ་ལྡན་བྱའི་ཆོས་དེ་རང་ལ་གཞན་དག་ལ་ལྡན་པ་རྣམ་པར་བཅད་ནས་རང་ཉིད་ཁོ་ན་ལ་ལྡན་་པར་སྟོན་པའི་སྒྲ་ཞིག་ཡིན་དགོས་ཏེ། མི་ལྡན་རྣམ་གཅོད་ཀྱི་སྒྲ་ཡིན་ན་གཞན་ལྡན་རྣམ་གཅོད་ཀྱི་སྒྲ་མ་ཡིན་པས་མ་ཁྱབ་ཀྱང་།གཞན་ལྡན་རྣམ་གཅོད་ཀྱི་སྒྲ་ཡིན་ན་མི་ལྡན་རྣམ་གཅོད་ཀྱི་སྒྲ་ཡིན་་པས་མ་ཁྱབ་པ་ཡིན་ནོ། །
ལན། གཞི་དེ་ལ་ཆོས་དེ་མི་སྲིད་པ་རྣམ་པར་བཅད་ནས་སྲིད་པ་ཁོ་ནར་སྟོན་པའི་སྒྲ་དེ། མི་སྲིད་རྣམ་གཅོད་ཀྱི་སྒྲའི་མཚན་ཉིད་ཡིན་ཞིང་། མཚན་གཞི་ནི། ཨུཏྤལ་སྔོན་པོ་སྲིད་པ་ཁོ་ན་ཡིན་ཞེས་བརྗོད་པའི་སྒྲ་ལྟ་བུའོ། །ཨུཏྤལ་སྔོན་པོ་སྲིད་པ་ཁོ་ན་ཡིན་ཞེས་བརྗོད་པའི་སྒྲ་ཆོས་ཅན། མི་སྲིད་རྣམ་གཅོད་ཀྱི་སྒྲ་ཡིན་ཏེ། སྒྲ་དེས་ཨུཏྤལ་ལས་གཞན་པའི་སྔོན་པོ་ཡོད་པ་མི་གཅོད་ཀྱི། ཨུཏྤལ་སྔོན་པོ་མི་སྲིད་པ་རྣམ་པར་བཅད་ནས་སྔོན་པོ་སྲིད་པ་ཁོ་ནར་སྟོན་པའི་སྒྲ་ཡིན་པའི་ཕྱིར་རོ། །
ལན། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅནདྭངས་པ་དེ། མིག་དབང་གི་མཚན་ཉིད་ཡིན་ཞིང་། མཚན་གཞི་ནི་མིག་གི་དབང་རྟེན་གྱི་གོ་སར་དབྱིབས་ཟར་མའི་མེ་ཏོག་ལྟར་ཆགས་པའི་གཟུགས་ཤིན་ཏུ་དྭངས་པ་དེའོ། །མིག་དབང་དང་།མིག མིག་གི་སྐྱེ་མཆེད། མིག་གི་ཁམས་བཞི་དོན་གཅིག དེའི་སྒྲ་དོན་ནི། མིག་དབང་ནི་རང་འབྲས་མིག་ཤེས་ཀྱི་རྒྱུ་ཡིན་ལ། དེ་ཡང་སྒོ་ལྔའི་ཤེས་པའི་སྔ་ལོགས་སུ་བྱུང་བའི་ཡིད་ཤེས་ལྟ་བུ་ནི་སྒོ་་་ལྔའི་ཤེས་པའི་ཐུན་མོང་གི་རྒྱུ་ཡིན་ཡང་། མིག་དབང་ནི་མིག་ཤེས་ཀྱི་རྣ་ཤེས་སོགས་འཇུག་ཤེས་གཞན་དང་ཐུན་མོང་གི་རྒྱུ་མ་ཡིན་་་་་་པར་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་ཏེ་་་མེད་ན་མི་འབྱུང་གི་རྒྱུ་བྱེད་པའི་རིགས་སུ་གནས་པ་ཡིན་ནོ། །དེ་ལ་དབྱེ་ན། རྟེན་བཅས་ཀྱི་མིག་དབང་དང་དེ་མཚུངས་ཀྱི་མིག་དབང་གཉིས་ཡོད།དྲི་བ མིག་ཤེས་སུ་གྱུར་པའི་སེམས་ཀྱི་མཚན་ཉིད་ག་འདྲ་ཡིན།
ལན། དོན་གྱི་ངོ་བོ་ཙམ་སྟོན་པ་དེ། མིང་ཚིག་ཡི་གེ་གསུམ་དུ་དབྱེ་བའི་མིང་གི་མཚན་ཉིད་ཡིན་ཞིང་། མཚན་གཞི་ནི།བུམ་པ་ཞེས་བརྗོད་པའི་སྒྲ་དང༌། བུམ་པ་མི་རྟག་པ་ཞེས་དང་། ཚེ་དཔག་མེད་པ་ཞེས་བརྗོད་པའི་སྒྲ་ལྟ་བུ་སྟེ། དང་པོ་བུམ་པ་ནི།བུམ་པའི་དོན་གྱི་ངོ་བོ་ཙམ་དང༌། གཉིས་པ་བུམ་པ་མི་རྟག་པའི་དོན་གྱི་ངོ་བོ་ཙམ་དང་། གསུམ་པ་ཚེ་དཔག་མེད་ཀྱི་དོན་གྱི་ངོ་བོ་ཙམ་ཡིན་པ་གང་ཞིག སྒྲ་དེ་དག་ནི་དོན་དེ་དག་གི་ངོ་བོ་ཙམ་བརྗོད་པའི་སྒྲ་ཡིན་པའི་ཕྱིར་རོ། །བུམ་པ་མི་རྟག་པ་ཞེས་པ་ནི་བུམ་པ་དེ་མི་རྟག་པ་ཡིན་ཞེས་བུམ་པ་ཁྱད་གཞི་དང་མི་རྟག་པ་ཁྱད་ཆོས་སུ་སྟོན་པའི་སྒྲ་མ་ཡིན་པར་བུམ་པ་མི་རྟག་པའི་ངོ་བོ་ཙམ་་་་་་་་སྟོན་པའི་སྒྲ་ཡིན་པའི་ཕྱིར་རོ། །
ལན། བརྡ་དུས་ཀྱི་དོན་དང་ཐ་སྙད་དུས་ཀྱི་མིང་སྦྱར་ནས་འཛིན་པའི་ཞེན་རིག་དེ་མིང་སྦྱོར་རྟོག་པའི་མཚན་ཉིད།མཚན་གཞི་ནི། ལྟོ་ལྡིར་བ་བུམ་པའོ་སྙམ་པའི་རྟོག་པ་ལྟ་བུ། དོན་སྦྱོར་རྟོག་པ་ནི། དོན་ལ་མིང་གི་ཐ་སྙད་མ་སྦྱར་བར་འཛིན་པའི་རྟོག་པ་དེ་དོན་སྦྱོར་རྟོག་པའི་མཚན་ཉིད། མཚན་གཞི་ནི། སྐྱེས་བུ་རྟ་བཞོན་པ་འདི་སུ་ཞིག་ཡིན་སྙམ་པའི་རྟོག་པ་ལྟ་བུའོ། །
ལན། དེའི་ནང་ཚན་གྱི་སྣང་བ་ནི་ཟླ་བ་དང་སྐར་མ་དང་མེ་དང་སྨན་དང་ནོར་བུ་རྣམས་ཀྱི་འོད་ལྟ་བུ་འཇོག མུན་པ་སེལ་བའི་སྣང་བ་གང་ཡིན་འདིའི་སྐབས་ཀྱི་སྣང་བར་མི་འཇོག་སྟེ། ཉི་མའི་འོད་དེ་འདིའི་སྐབས་ཀྱི་སྣང་བར་མི་འཇོག་པའི་ཕྱིར།
ལན། མེ་དུ་གཉིས་རྒྱུ་འབྲས་སུ་འབྲེལ་བ་ཡིན་ཡང་དྲུག་སྒྲ་སྦྱར་བའི་རྒྱུ་འབྲས་ཀྱི་འབྲེལ་བ་ནི་མ་ཡིན་ཏེ། རྒྱུ་འབྲས་ཀྱི་འབྲེལ་བ་ཞེས་པ་ནི་གཞི་ལྡོག་རྒྱུ་འབྲས་ལ་བྱེད་པ་མ་ཡིན་པར་རྒྱུ་་་་འབྲས་ཀྱི་འབྲེལ་བ་སྔར་བཤད་པ་དེ་ལ་བྱེད་པའི་ཕྱིར་རོ། །བྱེད་སྒྲ་སྦྱར་ཏེ་མེ་དུ་གཉིས་རྒྱུ་འབྲས་ཀྱི་འབྲེལ་བ་ཡིན་ཏེ། དེ་གཉིས་རྒྱུ་དང་འབྲེལ་བའི་སྒོ་ནས་འབྲེལ་བ་ཡིན་པའི་ཕྱིར་རོ། །དེ་ལྟར་རྒྱུ་འབྲས་ཀྱི་འབྲེལ་བ་ནི་བསྐྱེད་བྱ་སྐྱེད་བྱེད་ཀྱི་སྒོ་ནས་འབྲེལ་བ་ཡིན་་ཞིང་། བསྐྱེད་བྱ་སྐྱེད་བྱེད་ཀྱི་སྒོ་ནས་གོ་བྱ་གོ་བྱེད་དུ་ཡང་འབྲེལ་བ་དུ་མ་ཡོད་དེ། བསྐྱེད་བྱ་སྐྱེད་བྱེད་དུ་འབྲེལ་བའི་སྒོ་ནས་གོ་བྱ་གོ་བྱེད་དུ་འབྲེལ་བ་དུ་མ་ཡོད་པའི་ཕྱིར། དེར་ཐལ། འབྲས་བུའི་གཏན་ཚིགས་ཡོད་པའི་ཕྱིར། ཁྱབ་སྟེ། འབྲས་བུའི་གཏན་ཚིགས་ཐམས་ཅད་ནི་བསྒྲུབ་བྱ་དེའི་འབྲས་བུ་ཡིན་ཞིང་དེ་གཉིས་བསྐྱེད་བྱ་སྐྱེད་བྱེད་ཡིན་པའི་སྒོ་ནས་གོ་བྱའམ་བསྒྲུབ་བྱ་དེ་གོ་བྱེད་ཀྱི་གཏན་ཚིགས་ཡིན་པའི་ཕྱིར་རོ། །
ལན། འདི་དག་གི་དོན་ནི་མི་འདྲ་སྟེ། མྱུ་གུ་འདས་པ་ནི་མྱུ་གུ་ཞིག་ཡིན་པའི་ཆར་གྱུར་པའི་མེད་དགག་ཡིན་པས་རྟག་པཡིན། མྱུ་གུ་འདས་པའི་དུས་ནི་མྱུ་གུ་ཞིག་ཟིན་པའི་དུས་ཚོདབྱེད་པ་ཡིན་པས་དངོས་པོ་ཡིན་པ་དང༌། མྱུ་གུ་ལ་ལྟོས་ཏེ་འདས་པ་ནི་མྱུ་གུའི་རྒྱུ་ས་བོན་སོགས་མྱུ་གུའི་སྔ་ལོགས་སུ་བྱུང་བའི་དངོས་པོ་རྣམས་མྱུ་གུ་ལ་ལྟོས་ཏེ་འདས་པ་ཡིན་ནའང་འདས་པ་མ་ཡིན་ཏེ་་་་དངོས་པོ་ཡིན་པའི་ཕྱིར་ན་ད་ལྟ་བ་ཡིན་ནོ། །འདས་པའི་མྱུ་གུ་ནི་མེད་པ་ཡིན་ཏེ། འའདས་པ་ཡིན་པ་དང་མྱུ་གུ་ཡང་ཡིན་པ་ཞིག་མེད་པའི་ཕྱིར། དེར་ཐལ། མྱུ་གུ་ཡིན་ན་ད་ལྟ་བ་ཡིན་པའི་ཁྱབ་པའི་ཕྱིར་ཏེ། དངོས་པོ་ཡིན་པའི་ཁྱབ་པའི་ཕྱིར་རོ། །
ལན། ཚད་མས་སྒྲོ་འདོགས་གཅོད་པར་བྱ་བའི་གཞི་དེ།དམིགས་པའི་མཚན་ཉིད་ཡིན་ཞིང་། མཚན་གཞི་ནི། ཀ་བ། བུམ་པ། གྲུ་གཟིངས། སློབ་ཁང་། སློབ་མ། དགེ་རྒན་སོགས་ཡིན་པདང༌། དེའི་སྒྲ་བཤད་ནི། ཀ་བ་དང་བུམ་པ་ལ་སོགས་པའི་ཆོས་གང་དང་གང་ཡིན་ཡང་དེ་དག་ལ་ལོག་རྟོག་གིས་སྒྲོ་ཇི་སྙེདབཏགས་པ་དེ་དག་བློ་ཚད་མས་སྒྲོ་འདོགས་གཅོད་པར་བྱ་བའི་་་་་་གཞི་ཡིན་པའི་ཆ་ནས་དེ་དག་དམིགས་པ་ཡིན་ཞེས་པའོ། །དཔེར་ན་བུམ་པ་དེ་བུམ་པ་མི་རྟག་པར་རྟོགས་པའི་བློ་ཚད་མས་རྟག་པའི་སྒྲོ་འདོགས་གཅོད་པའི་གཞི་དང༌། བུམ་པ་དངོས་པོར་རྟོགས་པའི་ཚད་མས་བུམ་པ་དངོས་མེད་དུ་སྒྲོ་འདོགས་པ་གཅོད་པའི་གཞི་་དང་། དེ་ལ་སོགས་པ་ལོག་རྟོག་གིས་སྒྲོ་འདོགས་པ་མཐའ་ཡས་པ་གཅོད་པའི་གཞི་ཡིན་པས་ན་བུམ་པ་དེ་དམིགས་པ་ཡིན་ནོ། །
ལན། རྩོད་པའི་སྐབས་ཀྱི་ངག་གི་དབྱེ་བ་ལ། གང་ཟག་གསུམ་ལ་བརྗོད་ཚུལ་དྲུག་ཡོད་དེ། སྔ་རྒོལ་ལ་དོན་གྱི་དངོས་པོ་འཇོག་པ་དང་། སྐྱོན་སྤོང་གི་ངག་གཉིས། ཕྱི་རྒོལ་ལ་འདོད་པ་འདྲི་བ་དང་། སྐྱོན་བརྗོད་པའི་ངག་གཉིས། དཔང་པོ་ལ་རྗེས་སུ་བརྗོད་པ་དང་། རྣམ་པར་དབྱེ་བའི་ངག་གཉིས་བཅས་དྲུག་གོ །
ལན། རྩོད་པ་སྤོང་བ་ཞེས་པ་ནི། གཞན་ནམ་ཕ་རོལ་པོས་རང་གི་ལུགས་ལ་རྒོལ་བ་བྱས་བྱུང་ན། དེ་ལ་ལན་དོན་མཐུན་ནམ་ལན་གཏན་ཚིགས་དང་མཐུན་པའི་སྒོ་ནས་ཕ་རོལ་པོའི་རིགས་པ་ལྟར་སྣང་སྟེ་རིགས་པ་ཡང་དག་མ་ཡིན་པའི་རྒོལ་བའམ་གནོད་་་པ་སོགས་བཟློག་པར་བྱས་པ་ལ་བྱ་བ་ཡིན་ནོ། །
ལན། གཅིག་ནི་སྔ་རྒོལ་ལ་དོན་གྱི་དངོས་པོ་འཇོག་པ་དང་སྐྱོན་སྤོང་གི་ངག་གཉིས་ཡོད། གཉིས་ནི་ཕྱི་རྒོལ་ལ་འདོད་པ་འདྲི་བ་དང་སྐྱོན་བརྗོད་པའི་ངག་གཉིས་ཡོད། གསུམ་ནི་དཔང་པོ་ལ་རྗེས་སུ་བརྗོད་པ་དང་རྣམ་པར་དབྱེ་བའི་ངག་གཉིས་ཡོད། དེ་རྣམས་ལ་རྩོད་ངག་དྲུག་ཟེར་རོ། །དྲི་བ རྩོད་པ་མཛེས་པའི་རྒྱན་བདུན་ནི་གང་དག་ཡིན།
ལན། རྩོད་པའི་གྲུབ་མཐའ་ལ་དབྱེ་ན་གསུམ་ཡོད་དེ།ཡོད་པ་ལ་མེད་པར་འཛིན་པའི་སྐུར་འདེབས་དང་། མེད་པ་ལ་ཡོད་པར་འཛིན་པའི་སྒྲོ་འདོགས། ཡོད་མེད་ཇི་ལྟ་བ་བཞིན་དུ་འཛིན་པའི་དབུ་མའི་གྲུབ་མཐའ་དང་གསུམ་ཡོད་པའི་ཕྱིར། དེ་དག་གི་ནང་ནས། ལྐོག་གྱུར་གཏན་ལ་འབེབ་བྱེད་ལ་སྒྲུབ་བྱེད་དང་སུན་འབྱིན་གཉིས་སུ་དབྱེ་སྟེ། སྒྲུབ་བྱེད་ལ་བསྒྲུབ་བྱ་གོ་བྱེད་ཀྱི་གཏན་ཚིགས་དང་བསྒྲུབ་བྱ་གཞན་ལ་འདོམས་བྱེད་ཀྱི་སྒྲུབ་ངག་་་་གཉིས་དང་། སུན་འབྱིན་ལ་ཡང་དག་དང་ལྟར་སྣང་གཉིས་སུ་དབྱེ་ཡོད་པའི་ཕྱིར་རོ། །
ལན། གང་ལ་རྩོད་པའི་གནས་ལ་དབྱེ་ན་གསུམ་ཡོད་དེ།མྱོང་བས་རྟོགས་པར་བྱ་བའི་མངོན་གྱུར་དང་། རྟགས་ལ་བརྟེན་ནས་རྟོགས་པར་བྱ་བའི་ལྐོག་གྱུར་དང༌། ཡིད་ཆེས་པའི་རྟགས་ལ་བརྟེན་ནས་རྟོགས་པར་བྱ་བའི་ཤིན་ཏུ་ལྐོག་གྱུར་དང་གསུམ་ཡོད་་་་པའི་ཕྱིར་རོ། །
ལན། རྩོད་པའི་འབྲས་བུ་ལ་དབྱེ་ན་ཡང་མ་དག་པའི་རྩོད་པའི་འབྲས་བུ་དང་རྣམ་པར་དག་པའི་རྩོད་པའི་འབྲས་བུ་་་་་་་གཉིས་ཡོད་དེ། རང་རྒྱུད་ཉོན་མོངས་པས་ཡིད་དཀྲུགས་པ་དང་།སྐྱེ་བོ་བརྒྱ་ཕྲག་མང་བོས་སྨོད་པར་བྱེད་པ་དང༌། ཚེ་རབས་གཞན་དུ་རྣམ་སྨིན་ཡིད་དུ་མི་འོང་བ་མྱོང་བར་འགྱུར་བ་རྣམས་ནི་མ་དག་པའི་རྩོད་པའི་འབྲས་བུ་དང༌། རྟོགས་པ་འཕེལ་བས་རང་རྒྱུད་ཚིམ་སྙན་པའི་གྲགས་པས་ཕྱོགས་ཀུན་ཏུ་ཁྱབ་པ་སོགས་ནི་པ་དང་།རྣམ་པར་དག་པའི་རྩོད་པའི་འབྲས་བུ་ཡིན་པའི་ཕྱིར་རོ།
ལན། རྩོད་པའི་ཡན་ལག་ལ་དབྱེ་ན་བཞི་ཡོད་དེ། དྲི་བར་ལན་འདེབས་པའི་ཚུལ་དང༌། རྩོད་པ་ལ་མཁས་པའི་རྒྱུ་དང་མཛེས་པའི་རྒྱན་དང༌། རྩོད་པའི་བསམ་པ་དང༌། རྩོད་པའི་དཔེ་དང་བཞི་ཡོད་པའི་ཕྱིར། འདི་དག་གི་ནང་ནས་དང་པོ་འདྲི་ཚུལ་དང་ལན་འདེབས་ཚུལ་ཞེས་པའི་འདྲི་ཚུལ་ལ། ཁྱད་པར་གྱི་གཞི་འདྲི་བ་དང་། དེའི་སྟེང་དུ་ཁྱད་པར་གྱི་ཆོས་འདྲི་བ་དང་། ལན་འདེབས་པའི་ཚུལ་ལ། མགོ་གཅིག་པ་དང་། རྣམ་པར་ཕྱེ་བ་དང་།བཏང་སྙོམས་སུ་བཞག་པར་བྱ་བ་དང་གསུམ་ཡོད་དོ། །གཉིས་པ་རྩོད་པ་ལ་མཁས་པའི་རྒྱུ་དང་མཛེས་པའི་རྒྱན་བཞག་ཏུ་ཡོད་དེ།༩སྐྱེས་ཐོབ་ཀྱི་ཤེས་རབ་ཆེ་བ་དང་། སྒྲ་ཚད་ལ་བློ་སྦྱོང་བ་དང་།རང་དང་གཞན་གྱི་གཞུང་ལ་ལེགས་པར་སྦྱར་བ་རྣམས་ནི་རྩོད་པ་་་ལ་མཁས་པའི་རྒྱུ་དང་། རྩོད་པའི་ཚེ་བཞིན་གྱི་དཀྱིལ་འཁོར་འཛུམ་པ་དང་། དོན་དང་ལྡན་ཞིང་གསལ་ལ་འཇམ་པའི་ངག་དང་ལྡན་པ་དང་། སྒྱིད་ལུག་པ་དང་ང་རྒྱལ་མེད་པ་རྣམས་ནི་རྩོད་པ་མཛེས་པའི་རྒྱན་ཡིན་པའི་ཕྱིར། གསུམ་པ་རྩོད་པའི་བསམ་པ་ཐ་ཤལ་ཏེ།ཕ་རོལ་པོ་ལ་དམའ་བར་འདོད་པའི་ཞེ་སྡང་དང་། རང་ཉིད་མཐོ་བར་འདོད་པའི་འདོད་ཆགས་དང་། རིགས་ལམ་འདོར་བར་འདོད་པའི་གཡོ་སྒྱུ་རྣམས་རྩོད་པའི་བསམ་པ་ཐ་ཤལ་དང༌། རང་གིས་རྟོག་པར་འདོད་པའི་གུས་པ་དང་། གཞན་གྱིས་ལོག་རྟོག་བསལ་བར་འདོད་པའི་བྱམས་པ་རྣམས་ནི་རྩོད་པའི་བསམ་པ་ཕུལ་དུ་བྱུང་བ་ཡིན་པའི་ཕྱིར། བཞི་པ་རྩོད་པའི་དཔེ་ལ་ཡང་རྩོད་པ་ངན་པའི་དཔེ་དང་རྣམ་པར་དག་པའི་དཔེ་གཉིས་ཏེ། རྟབ་པའི་ཚིག་དགྲ་བོས་ཉེ་བར་གཏུགས་པ་ལྟ་བུ་དང་། ང་རོ་མི་སྙན་པ་ཤ་ཟས་ཐེབས་པ་ལྟ་བུ་རྣམས་ནི་རྩོད་པ་ངན་པའི་དཔེ་དང་། རང་དང་གཞན་གྱི་གཏི་མུག་གཅོད་པ་འཁོར་ལོ་ལྟ་བུ་དང་། སུན་འབྱིན་པའི་རླུང་གིས་མི་གཡོ་བ་ལྷུན་པོ་ལྟ་བུ་དང༌། ཚིག་དང་དོན་ལ་མ་རྨོངས་པ་ཐུབ་པའི་དབང་པོའི་སྲས་ལྟ་བུ་རྣམས་ནི་རྩོད་པ་་་་་་རྣམ་པར་དག་པའི་དཔེ་ཡིན་པའི་ཕྱིར་རོ། །
ལན། མངོན་སུམ་ཚད་མས་དངོས་སུ་རྟོགས་པར་བྱ་བའི་མངོན་གྱུར་དང་། །རྗེས་དཔག་ཚད་མས་དངོས་སུ་རྟོགས་པར་བྱ་བའི་ལྐོག་གྱུར་ཏེ། ཤེས་བྱའི་གཞུང་ལུགས་སྤྱི་དང་འཇིག་རྟེན་དེར་གནས་ཀྱི་ཆོས་དང་ཆོས་ཅན་མ་ལུས་རྩོད་གཞིར་འཇོག་རུང་ངོ་། །
ལན། ཚད་མ་སྡེ་བདུན་ནི་ལུས་ལྟ་བུའི་བསྟན་བཅོས་གསུམ་སྟེ། རྣམ་འགྲེལ། རྣམ་ངེས། རིགས་ཐིགས་བཅས་དང་།འཕྲོས་པ་ཡན་ལག་ལྟ་བུའི་བསྟན་བཅོས་བཞི་ནི། གཏན་ཚིགས་ཐིགས་པ། འབྲེལ་བ་བརྟག་པ། རྒྱུད་གཞན་སྒྲུབ་པ། རྩོད་པའི་རིགས་པ་སྟེ་བདུན་ཡིན་ནོ། །
ལན། ཚད་མ་རྣམ་པར་ངེས་པ་ཞེས་པ་དེ་མངོན་སུམ་དང་། རང་དོན། གཞན་དོན་བཅས་ལེའུ་གསུམ་གྱི་བདག་ཉིད་ཅན་སློབ་དཔོན་ཆོས་ཀྱི་གྲགས་པས་མཛད་པའི་ཚད་མ་སྡེ་བདུནགྱི་ཡ་གྱལ། རྩ་བ་ལུས་ལྟ་བུའི་བསྟན་བཅོས་རྒྱས་འབྲིང་བསྡུས་གསུམ་གྱི་ནང་ནས་འབྲིང་པོའོ། །
ལན། མངོན་སུམ། རྗེས་དཔག ལུང་གི་ཚད་མ་གསུམ། ཕྱི་རབས་ཚད་མ་འཇམ་མགོན་ས་པཎ་གྱིས་ཚད་མ་གཉིས་སུ་བསྡུས་་་་་་གནང་སྟེ། ལུང་ཚད་མ་རྗེས་དཔག་ཚད་མའི་ཁོངས་སུ་བསྡུས་ནས་ཚད་མར་མངོན་སུམ་དང་རྗེས་དཔག་གཉིས་སུ་དབྱེ་ཡོད་དོ། །
ལན། ཚད་མའི་གྲངས་ངེས་བཤད་ན་གྲངས་གཉིས་སུ་ངེས་པ་ཡིན་ཏེ། རང་མཚན་སྣང་ཡུལ་དུ་བྱེད་པའི་མངོན་སུམ་ཚད་མ་དང་། སྤྱི་མཚན་སྣང་ཡུལ་དུ་བྱེད་པའི་རྗེས་དཔག་ཚད་མ་སྟེ་གྲངས་གཉིས་སུ་ངེས་པའི་ཕྱིར་རོ། །
ལན། དཔེར་ན། བློ་ཚད་མས་ཆོས་གང་དང་གང་ཡོད་པའམ་མེད་པ་ཡིན་ཞེས་བརྟགས་ནས་ཆོས་གང་ཞིག་ཡོད་པར་གྲུབ་་་་་པའམ་ཚད་མས་གྲུབ་རྒྱུ་ཡོད་པ་ཞིག་ལ་གཞི་གྲུབ་ཡིན་ཞེས་བརྗོད་ཆོག
ལན། རང་ཡུལ་ལ་རང་སྟོབས་ཀྱིས་མཐའ་གཉིས་སུ་དོགས་པའི་སེམས་བྱུང་ཐེ་ཚོམ་གྱི་མཚན་ཉིད། མཚན་གཞི། སྐྱེ་བ་ཕྱི་མ་ཡོད་དམ་མེད་སྙམ་པ་ལྟ་བུ་དང་། སྒྲ་རྟག་པ་ཡིན་ནམ་མི་རྟག་པ་ཡིན་སྙམ་པའི་སེམས་བྱུང་ལྟ་བུའོ། །རྟོགས་ཟིན་རྟོགས་པའི་རིག་པ་བཅད་ཤེས་ཀྱི་མཚན་ཉིད། མཚན་གཞི། བུམ་འཛིན་མངོན་སུམ་སྐད་ཅིག་གཉིས་པ་དང་། སྒྲ་མི་རྟག་པར་རྟོགས་པའི་རྗེས་དཔག་སྐད་ཅིག་གཉིས་པ་ལྟ་བུའོ། །
ལན། རང་གི་འཇུག་ཡུལ་རང་མཚན་གསལ་བར་སྣང་ཡང་ངེས་མི་ནུས་པའི་རིག་པ་སྣང་ལ་མ་ངེས་པའི་བློའི་མཚན་ཉིད།མཚན་གཞི། མིག་གིས་གཟུགས་ཡིད་དུ་འོང་བ་མཐོང་བ་ལ་ལྷག་པར་ཆགས་པའི་གནས་སྐབས་ཀྱི་སྒྲ་འཛིན་དབང་མངོན་གྱིས་སྒྲ་ཐོས་ཀྱང་མ་ངེས་པ་ལྟ་བུ་དང༌། ཉ་ཕྱིས་གསལ་བོར་སྣང་ཡང་དེ་ཉ་ཕྱིས་ཡིན་པར་ངེས་པ་མི་ནུས་པར་དངུལ་དུ་འཁྲུལ་བའི་གང་ཟག་་་གི་རྒྱུད་ཀྱི་ཉ་ཕྱིས་མཐོང་བའི་མིག་ཤེས་ལྟ་བུའང་ཡིན། རྒྱུ་མཚན་གང་ཡང་མེད་པར་རང་ཡུལ་ལ་ཞེན་པའི་བློ་དོན་མཐུན་ཡིདདཔྱོད་ཀྱི་མཚན་ཉིད། མཚན་གཞི། རྒྱུ་མཚན་གང་ཡང་མེད་པར་སྒྲ་མི་རྟག་པར་འཛིན་པའི་རྟོག་པ་ལྟ་བུ། རང་གི་འཛིན་སྟངས་ཀྱི་ཡུལ་སྒྲ་མི་རྟག་པ་ཡོད་པ་ཡིན་པས་རང་ཡུལ་དེ་བདེན་པ་ཡིན།རང་ཡུལ་བདེན་པ་མེད་ན་ལོག་ཤེས་དང་ཡིད་དཔྱོད་གཞི་མཐུན་་་དུ་འགྱུར་ཕྱིར་ཡིད་དཔྱོད་ཀྱི་བློ་དེ་བློ་དོན་མཐུན་ཡིན། ཡིན་ཡང་སྒྲ་མི་རྟག་པར་རྟོགས་པ་ལྟ་བུ་ལ་རྒྱུ་མཚན་གང་ཡང་བཤད་དུ་མེད་པ་ཞིག་ལ་ཡིད་དཔྱོད་ཟེར།
ལན། རང་ཡུལ་དེ་དང་དེ་མིན་གང་དུའང་མ་ཤེས་པའི་རིག་པ་མ་རྟོགས་པའི་བློའི་མཚན་ཉིད། མཚན་གཞི། སྒྲ་མི་རྟག་པར་ཡང་མ་ཤེས། སྒྲ་རྟག་པར་ཡང་མ་ཤེས་པའི་བློ་ལྟ་བུ། སྣང་ལ་མ་ངེས་པའི་བློ་ཐམས་ཅད་ཡིན། ཕྱི་མ་རང་གི་འཇུག་ཡུལ་སྣང་ཡང་དེ་ལ་ངེས་པ་འདྲེན་མ་ནུས་པ་མ་རྟོགས་པའོ། །རང་ཡུལ་ལ་ཕྱིན་ཅི་ལོག་ཏུ་ཞུགས་པའི་བློ་ལོག་ཤེས་ཀྱི་མཚན་ཉིད། མཚན་གཞི།སྒྲ་རྟག་པར་འཛིན་པའི་བློ་ལྟ་བུ་རྟོག་པ་ལོག་ཤེས་དང༌། གངས་རི་སེར་འཛིན་ལྟ་བུ་རྟོག་མེད་ལོག་ཤེས་ཡིན། སྒྲ་རྟག་པ་དང་གངས་རི་སེར་པོ་མ་ཡིན་པས་དེ་དག་ལོག་རྟོག་ཡིན་ནོ། །
ལན། ཚར་གཅད་ཀྱི་གནས་ལ་དབྱེ་ན་གསུམ་ཡོད་དེ། སྔ་རྒོལ་ཚར་གཅད་པའི་གནས། ཕྱི་རྒོལ་ཚར་གཅད་པའི་གནས་དང་།དཔང་པོ་ཚར་གཅད་དང་གསུམ་ཡོད་པའི་ཕྱིར་རོ། །
ལན། ཚུལ་གསུམ་ནི། ཕྱོགས་ཆོས། རྗེས་ཁྱབ། ལྡོག་ཁྱབ་གསུམ་ཡིན། དེ་ལས་ཕྱོགས་ཆོས་ནི། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ། འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པའོ། །རྗེས་ཁྱབ་ནི། དེ་སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་ཚད་མས་ངེས་པའོ། །ལྡོག་ཁྱབ་ནི། དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཉིད་དུ་ངེས་པའོ། །
ལན། ཚེ་དཔག་མེད་ནི་ཚེ་ལྷ་རྣམ་གསུམ་གྱི་གཙོ་བོ་སངས་རྒྱས་ཚེ་དཔག་མེད་ཀྱི་མཚན་དང་། འདི་ཉིད་བསྒྲུབ་ན་སྒྲུབ་པ་པོ་དེ་ཉིད་ཚེ་དཔག་ཏུ་མེད་པ་སྟེ་ཚེ་རིང་བར་འགྱུར་ལ། སངས་རྒྱས་དེའི་སྐུ་མདོག་ནི་དམར་པོའོ། །དོན་ཡོད་གྲུབ་པ་ནི་རྒྱལ་བ་རིགས་ལྔ་དང་རིགས་དྲུག་གི་ནང་ཚན་སངས་རྒྱས་ཤིག་གི་མཚན་ཡིན་ལ། ཁོང་གི་སྐུ་མདོག་ནི་ལྗང་ཁུ་ཡིན་ནོ།
ལན། དང་པོ་མ་ཁྱབ་པའི་སྐྱོན་ནི། དཔེར་ན། དོན་བྱེད་ནུས་པ་ཤེས་བྱའི་མཚན་ཉིད་དུ་བཞག་ན། དེ་གཟུགས་སོགས་དངོས་པོ་ཐམས་ཅད་ལ་ཁྱབ་ཀྱང༌། ནམ་མཁའ་སོགས་འདུས་མ་བྱས་ཀྱི་ཆོས་ཐམས་ཅད་ལ་མ་ཁྱབ་པས་ན། རང་གི་མཚོན་བྱའི་ཆ་ཤས་ཤིག་མཚོན་མ་ནུས་པས་དེ་ལྟ་བུའི་མཚན་ཉིད་དེ་ལ་མ་ཁྱབ་་་་་པའི་སྐྱོན་ཡོད། གཉིས་པ་ཁྱབ་ཆེ་བའི་སྐྱོན་ནི། དོན་བྱེད་ནུས་པ་བུམ་པའི་མཚན་ཉིད་དུ་བཞག་ན། ཀ་བ་སོགས་དངོས་པོ་ཐམས་ཅད་དོན་བྱེད་ནུས་པ་ཡིན་པས། བུམ་པའི་མཚན་ཉིད་དེས་ཀ་བ་སོགས་དང་མ་འདྲེས་པར་བུམ་པའི་རང་ལྡོག་འཇོག་མི་ནུས་པས་་་་དེ་ལྟ་བུའི་མཚན་ཉིད་དེ་ལ་ཁྱབ་ཆེ་བའི་སྐྱོན་ཡོད། གསུམ་པ་མི་སྲིད་པའི་སྐྱོན་ནི། དཔེར་ན། རྒྱུ་རྐྱེན་ལས་སྐྱེས་པ་འདུས་མ་བྱས་ཀྱི་མཚན་ཉིད་དུ་བཞག་ན། རྒྱུ་རྐྱེན་ལས་སྐྱེས་པ་ཞིག་འདུས་མ་བྱས་ཐམས་ཅད་ལ་མི་སྲིད་པ་ཞིག་ཡིན་ཕྱིར། མཚན་ཉིད་དེས་འདུས་མ་བྱས་གོ་བར་བྱེད་མི་ནུས་པས་དེ་ལྟ་བུའི་མཚན་ཉིད་ལ་མི་སྲིད་པའི་སྐྱོན་ཡོད། དེས་ན་མཚན་ཉིད་ཡང་དག་ཅིག་ཡིན་ན་སྐྱོན་དེ་གསུམ་དང་བྲལ་བ་ཞིག་དགོས་སོ། །
ལན། དེ་ནི་གོང་དུ་བཤད་པ་ལྟར། མཚན་ཉིད་ཀྱི་ཕྱོགས་ནས་མཚན་ཉིད་དེ་ཡིན་ན་མཚོན་བྱ་དེ་ཡིན་པས་ཁྱབ། མཚན་ཉིད་དེ་མིན་ན་མཚོན་བྱ་དེ་མིན་པས་ཁྱབ། མཚན་ཉིད་དེ་ཡོད་ན་མཚོན་བྱ་དེ་ཡོད་པས་ཁྱབ། མཚན་ཉིད་དེ་མེད་ན་མཚོན་བྱ་དེ་མེད་པས་ཁྱབ་པ་བཞི་དང་། མཚོན་བྱའི་ཕྱོགས་ནས་མཚོན་བྱ་དེ་ཡིན་ན་མཚན་ཉིད་དེ་ཡིན་པས་ཁྱབ། མཚོན་བྱ་མིན་ན་མཚན་ཉིད་དེ་མིན་པས་ཁྱབ། མཚོན་བྱ་དེ་ཡོད་ན་མཚན་ཉིད་དེ་ཡོད་པས་ཁྱབ། མཚོན་བྱ་དེ་མེད་ན་མཚན་ཉིད་དེ་མེད་པས་ཁྱབ་པ་བཞི་སྟེ་བརྒྱད་དོ། །
ལན། སྤྱིར་མཚན་ཉིད་དང་མཚོན་བྱ་གཉིས་འགལ་བ་ཡིན་ཏེ། དེ་གཉིས་ཐ་དད་ཅིང་གཞི་མཐུན་མི་སྲིད་པའི་ཕྱིར། གཞི་གཅིག་གི་མཚན་ཉིད་དང་མཚོན་བྱ་མི་འགལ་ཏེ། ཕན་ཚུན་ཁྱབ་པ་སྒོ་བརྒྱད་འགྲིགས་པའི་ཕྱིར། དཔེར་ན། ཤེས་བྱ་དང་བློའི་ཡུལ་དུ་བྱ་རུང་ལྟ་བུ། མཚན་ཉིད་དང་མཚན་གཞི་གཉིས་མི་འགལ་ཏེ། དེ་གཉིས་ཀྱི་གཞི་མཐུན་ཡོད་པའི་ཕྱིར་ཏེ་དོན་བྱེད་ནུས་པ་དེ་མཚན་་་ཉིད་དང་མཚན་གཞིའི་གཞི་མཐུན་ཡིན་པའི་ཕྱིར། དོན་བྱེད་ནུས་པ་ཆོས་ཅན། མཚན་ཉིད་ཡིན་ཏེ། དངོས་པོའི་མཚན་ཉིད་ཡིན་པའི་ཕྱིར། དོན་བྱེད་ནུས་པ་ཆོས་ཅན། མཚན་གཞི་ཡིན་ཏེ།དངོས་པོའི་མཚན་ཉིད་ཀྱི་མཚན་གཞི་ཡིན་པའི་ཕྱིར། མཚོན་བྱ་དང་མཚན་གཞི་གཉིས་ཀྱང་མི་འགལ་ཏེ། དེ་གཉིས་ཀྱི་གཞི་མཐུན་ཡོད་པའི་ཕྱིར་ཏེ་དངོས་པོ་དེ་གཉིས་ཀྱི་གཞི་མཐུན་ཡིན་པའི་ཕྱིར།
ལན། རྫས་ཡོད་ཆོས་གསུམ་མ་ཚང་བ་དེ། མཚན་ཉིད་མ་ཡིན་པའི་མཚན་ཉིད་ཡིན་ཞིང་། མཚན་གཞི་ནི། །ཀ་བ་དང་། ཀ་བུམ་གཉིས་ལ་སོགས་པའོ། །ཀ་བ་དེ་རྫས་ཡོད་ཆོས་གསུམ་མ་ཚང་བ་ཡིན་པས་ན་མཚན་ཉིད་མ་ཡིན་པར་བཞག་པ་ཡིན་པའི་ཕྱིར། དེ་ཡང་ཀ་བ་དེ་རང་གི་མཚན་གཞིའི་སྟེང་དུ་གྲུབ་པ་ཡིན་ཡང་། དེ་མཚན་ཉིད་མིན་ཕྱིར་སྤྱིར་མཚན་ཉིད་ཀྱང་མིན། རང་གི་མཚོན་བྱ་ལས་གཞན་པའི་མཚན་ཉིད་མི་བྱེད་པ་མ་ཡིན་པ་དང་། རྫས་ཡོད་ཆོས་གསུམ་མ་ཚང་བ་ཡིན་པའི་ལྡོག་པ་དེ་མཚན་ཉིད་དང་། མཚན་ཉིད་མ་ཡིན་པའི་ལྡོག་པ་དེ་མཚོན་བྱར་སོང་བ་ཡིན་ནོ། །
ལན། བཏགས་ཡོད་ཆོས་གསུམ་མ་ཚང་བ་དེ། མཚོན་བྱ་མ་ཡིན་པའི་མཚན་ཉིད་ཡིན་ཞིང་། མཚན་གཞི་ནི་ཀ་བུམ་གཉིས་དང་བློའི་ཡུལ་དུ་བྱ་རུང་ལ་སོགས་པའོ། །དེ་དག་རང་གི་མཚན་གཞིའི་སྟེང་དུ་གྲུབ་པ་ཡིན་ཡང༌། སྤྱིར་མཚོན་བྱ་མ་ཡིན་པ་དང་།རང་གི་མཚན་ཉིད་ལས་གཞན་པའི་མཚོན་བྱ་མི་བྱེད་པའང་མ་་་་་་་ཡིན་པ་དང་། བཏགས་ཡོད་ཆོས་གསུམ་མ་ཚང་བ་ཡིན་པའི་ལྡོག་པ་དེ་མཚན་ཉིད་དང་། མཚོན་བྱ་མ་ཡིན་པའི་ལྡོག་པ་དེ་མཚོན་བྱ་དང་། ཀ་བུམ་གཉིས་སོགས་མཚན་གཞིར་སོང་བ་ཡིན་ནོ། །
ལན། བཏགས་ཡོད་ཆོས་གསུམ་ཚང་བ་དེ། མཚོན་བྱའི་མཚན་ཉིད་ཡིན་ཞིང་། མཚན་གཞི་ནི། ཤེས་བྱ། ཡོད་པ། དངོས་པོ། ཀ་བ་ལ་སོགས་པ་ཡིན། དེ་ལས་བཏགས་ཡོད་ཆོས་གསུམ་ཚང་བ་ནི། རང་གི་མཚོན་བྱ་ཡིན་པ་དང་། རང་གི་མཚན་གཞིའི་སྟེང་དུ་གྲུབ་པ། རང་གི་མཚན་ཉིད་ལས་གཞན་པའི་མཚོན་བྱ་མི་བྱེད་པ་ཞིག་ཡིན། དངོས་པོ་ཆོས་ཅན་ཁྱོད་དོན་བྱེད་ནུས་པའི་མཚོན་བྱ་ཡིན་པ་དང་། རང་གི་མཚན་གཞི་ཀ་བུམ་སོགས་ཀྱི་སྟེང་དུ་གྲུབ་པ།རང་གི་མཚན་ཉིད་དོན་བྱེད་ནུས་པ་ལས་གཞན་པའི་མཚོན་བྱ་མི་་་བྱེད་པའི་ཕྱིར་རོ། །
ལན། རྫས་ཡོད་ཆོས་གསུམ་ཞེས་པ་ནི་རྫས་ཡོད་ཆོས་གསུམ་ཚང་བ། མཚན་ཉིད་ཀྱི་མཚན་ཉིད་ཡིན་སྟབས་མཚན་ཉིད་ཡིན་ན་རྫས་ཡོད་ཆོས་གསུམ་ཚང་བས་ཁྱབ། རྫས་ཡོད་ཆོས་གསུམ་ནི། སྤྱིར་མཚན་ཉིད་ཡིན་པ། རང་གི་མཚན་གཞིའི་སྟེང་དུ་གྲུབ་པ།རང་གི་མཚོན་བྱ་གང་ཡིན་པ་དེ་ལས་གཞན་པ་ཞིག་གི་མཚན་ཉིད་་མ་ཡིན་པ་དང་གསུམ་མོ། །
ལན། རྫས་ཡོད་ལ་སྒྲས་བརྗོད་རིགས་ཀྱིས་དབྱེ་ན།རིགས་པས་གྲུབ་པའི་རྫས་ཡོད་དང་། བརྟན་པ་མི་འགྱུར་བའི་རྫས་ཡོད་དང༌། དོན་བྱེད་ནུས་པའི་རྫས་ཡོད་དང་། རང་རྐྱ་འཛིན་ཐུབ་པའི་རྫས་ཡོད་དེ་བཞིའོ། །
ལན། རིགས་གཅིག་པའི་ནང་གསེས། རང་གི་ཉེར་ལེན་གཅིག་ལས་སྐྱེས་པའི་ཐ་དད་པའི་དངོས་པོ། དཔེར་ན་འཇིམ་པ་གཅིག་ལས་གྲུབ་པའི་རྫ་བུམ་དཀར་ནག་གཉིས་དང༌། རང་རྒྱུ་སྔ་མའི་བློ་གཅིག་ལས་སྐྱེས་པའི་སེམས་སེམས་བྱུང་ལྟ་བུའོ། །དྲི་བ གཞན་ལུགས་དགག་པ་ཞེས་པའི་དོན་ཅི་ཡིན།
ལན། གཞན་སེལ་གསུམ་ཞེས་པ་ནི་དོན་རང་མཚན་གྱི་གཞན་སེལ་དང་། བློའི་གཞན་སེལ། མེད་དགག་གི་གཞན་སེལ་དང་གསུམ་ལ་ཟེར། དང་པོ་དང་དངོས་པོར་གྱུར་པའི་དགག་པ་དོན་གཅིག མཚན་གཞི་ནི། སྒྲ་མི་རྟག་པ་དང་། བུམ་པ་མ་ཡིན་པ་ལས་ལོག་པའི་བུམ་པ། རྟག་དངོས་གཉིས་ཀྱིས་སྟོང་བའི་བུམ་པ།མ་ཉམས་པའི་བུམ་པ། མི་ཆུང་བའི་བུམ་པ་ལྟ་བུ། གཉིས་པ་དང་དོན་སྤྱི་གཉིས་དོན་གཅིག་ཡིན་ལ། མཚན་གཞི་ནི། བུམ་པའི་དོན་སྤྱི་ལྟ་བུ། གསུམ་པ་ནི། ཡོད་མེད་གང་ཡིན་ཡང་དེ་དང་དེ་མ་ཡིན་པ་གཉིས་ཀ་ཡིན་པ་མེད་པ་དེ། དེ་དང་དེའི་མེད་དགག་གི་གཞན་སེལ་ཡིན་པས་སྟོང་བ་དེ་བུམ་པའི་མེད་དགག་གི་གཞན་སེལ་ཡིན་་་པ་དང་། བུམ་པ་ལ་བུམ་པ་མ་ཡིན་པ་མེད་པ་ཡང་བུམ་པའི་མེད་དགག་གི་གཞན་སེལ་ཡིན་པ་བཞིན། ཡོད་མེད་ཐམས་ཅད་ལ་རིགས་འགྲེའོ། །
ལན། གཞལ་བྱའི་མཚན་ཉིད་ནི། ཚད་མས་རྟོགས་པར་བྱ་བ་དེ་ཡིན། སྒྲ་བཤད་ནི། ཀ་བ་དང་བུམ་པ་ལ་སོགས་པའི་ཆོས་གང་དང་གང་ཡིན་ཡང་། དེ་ནི་ཚད་མས་དངོས་སུ་རྟོགས་པར་བྱ་བ་དང་། ཤུགས་ལ་རྟོགས་པར་བྱ་བ་གང་རུང་ཡིན་པའི་ཆ་ནས་གཞལ་བྱ་ཡིན་པར་བཞག་པའོ། །ཡུལ་གྱི་མཚན་ཉིད་དང་གཞལ་བྱའི་མཚན་ཉིད་གཉིས་འདྲ་བར་བཞག་ཡོད་དེ། ཚད་མས་རྟོགས་པར་བྱ་བ་དེ་ཡིན་ནོ། །དྲི་བ གཞི་རྟགས་ཀྱི་འབྲེལ་བ་ལ་ཐེ་ཚོམ་ཟོས་ནས་མ་གྲུབ་ཅེས་པའི་དོན་ཅི་ཡིན།
ལན། བརླན་ཞིང་གཤེར་བ་ཡིན་ན་ཆུ་ཡིན་པས་ཁྱབ། ཆུ་ཡིན་ན་བརླན་ཞིང་གཤེར་བས་ཁྱབ། བརླན་ཞིང་གཤེར་བ་མིན་ན་ཆུ་མིན་པས་ཁྱབ། ཆུ་མིན་ན་བརླན་ཞིང་གཤེར་བ་མིན་པས་ཁྱབ།བརླན་ཞིང་གཤེར་བ་ཡོད་ན་ཆུ་ཡོད་པས་ཁྱབ། ཆུ་ཡོད་ན་བརླན་ཞིང་གཤེར་བ་ཡོད་པས་ཁྱབ། བརླན་ཞིང་གཤེར་བ་མེད་ན་ཆུ་མེད་པས་ཁྱབ། ཆུ་མེད་ན་བརླན་ཞིང་གཤེར་བ་མེད་པས་ཁྱབ་བཅས་བརྒྱད་དོ། །
ལན། དབང་པོས་ཟིན་པ་ལས་སྐྱེས་ཤིང་བརྗོད་བྱའི་དོན་ལུང་དུ་སྟོན་པའི་སྒྲ་ནི། ཟིན་པའི་སྒྲ་སེམས་ཅན་དུ་སྟོན་པའི་སྒྲ་ཡིན་ཏེ། དཔེར་ན་མིས་ཚིག་སྨྲ་བ་ལྟ་བུ་ཡིན། དེ་ཡང་ཡིན་ཏེ། སྒྲ་དེ་འབྱུང་བའི་རྒྱུ་སྐྱེས་བུའི་ལྕེ་རྐན་གྱི་འབྱུང་བ་དེ་དབང་པོས་ཟིན་་པ་ཡིན་ལ། ཁྱོད་དེ་ལས་འབྱུང་བའི་སྒྲ་གང་ཞིག ཁྱོད་ཀྱིས་བརྗོད་བྱའི་དོན་སྟོན་པའི་ཕྱིར་རོ། །དྲི་བ ཟིན་པའི་སྒྲ་སེམས་ཅན་དུ་མི་སྟོན་པའི་སྒྲ་ཞེས་པའི་དོན་ཅི་ཡིན།དབང་པོས་ཟིན་པའི་འབྱུང་བ་ལས་སྐྱེས་ཤིང་ལན།བརྗོད་བྱའི་དོན་ལུང་དུ་མི་སྟོན་པའི་སྒྲ་ནི། ཟིན་པའི་སྒྲ་སེམས་ཅན་དུ་མི་སྟོན་པའི་སྒྲ་ཡིན་ཏེ། དཔེར་ན། སྐྱེས་བུས་ཐལ་མོ་བརྡབ་པའི་སྒྲ་ལྟ་བུ་ཡིན། དེ་ཡང་ཡིན་ཏེ། ཁྱོད་འབྱུང་བའི་རྒྱུ་ཐལ་མོའི་གོ་བའི་འབྱུང་བ་རྣམས་དབང་པོས་ཟིན་པ་ཡིན་ལ། ཁྱོད་དེ་ལས་འབྱུང་བའི་སྒྲ་ཡིན་པ་གང་ཞིག ཁྱོད་ཀྱིས་བརྗོད་བྱའི་དོན་མི་སྟོན་པའི་ཕྱིར་ཏེ། ཁྱོད་ཀྱི་བརྗོད་བྱ་མེད་པའི་ཕྱིར་རོ། །
ལན། འབྱུང་བ་ལ་དབང་པོས་ཟིན་པ་ལ་ཟིན་པ་དང་།འབྱུང་བ་ལ་དབང་པོས་མ་ཟིན་པ་ལ་མ་ཟིན་པ་ཞེས་བྱ་ཞིང་། དེ་ཡང་སྐྱེས་བུའི་ལག་པ་སོགས་ཀྱི་འབྱུང་བ་དེ་ལ་ཉེར་སྤྱོད་སོགས་་་་་ཕན་བྱས་ན་ལུས་ཤེས་ལ་བདེ་བ་འབྱུང་བ་དང་མཚོན་བསྣུན་པ་སོགས་གནོད་བྱས་ན་སྡུག་བསྔལ་འབྱུང་དུ་ཡོད་པ་ནི་དབང་པོས་་་་་ཟིན་པའི་འབྱུང་བ་དང་། དེ་ལྟར་མེད་པ་ནི་དབང་པོས་མ་ཟིན་པ་ཡིན་ནོ། །
ལན། མིག་ཤེས་ཀྱི་གཟུང་བྱ་དེ། གཟུགས་ཀྱི་སྐྱེ་མཆེད་ཀྱི་མཚན་ཉིད་ཡིན་ཞིང་། མཚན་གཞི་ནི། དུང་དཀར་པོའི་ཁ་དོག་དང༌། སྤྲིན་ལྟ་བུའོ། །དོན་ལྔའི་ཡ་གྱལ་དུ་གྱུར་པའི་གཟུགས་དང་།གཟུགས་ཀྱི་སྐྱེ་མཆེད། གཟུགས་ཀྱི་ཁམས་རྣམས་དོན་གཅིག དེའི་སྒྲ་བཤད་ནི། ཆོས་གང་ཡིན་ཡང་སྤྱིའི་མིག་ཤེས་ལ་སྣང་བའི་ཆོས་ཙམ་མ་ཡིན་པར་གཟུང་བྱར་གྱུར་པའམ། སྤྱོད་ཡུལ་དུ་གྱུར་པཔ་སྟེ་རྟོགས་བྱར་གྱུར་པའི་གཟུགས་དེ་གཟུགས་ཀྱི་སྐྱེ་མཆེད་ཡིན་ཞེས་་་་་པའོ། །དེ་ལ་དབྱེ་ན། རང་བཞིན་གྱི་ཁ་དོག་གི་གཟུགས་དང་དབྱིབས་ཀྱི་གཟུགས་གཉིས་ཡོད་དོ། །
ལན། གཟུགས་ཀྱི་སྐྱེ་མཆེད་ལ་དབྱེ་ན་གཉིས་ཏེ།དབྱིབས་དང་ཁ་དོག་གཉིས་ཡིན། དབྱིབས་ཀྱི་མཚན་ཉིད་ནི་དབྱིབས་སུ་བསྟན་དུ་རུང་བ་དེ་ཡིན། ཁ་དོག་གི་མཚན་ཉིད་ནི་མདོག་ཏུ་བསྟན་རུང་བ་དེ་ཡིན་ནོ། །
ལན། ཁམས་བཅོ་བརྒྱད་ལས་གཟུགས་ཀྱི་ཕུང་བོའི་ཆར་གཏོགས་པ་བཅུ་སྟེ། མིག་གི་ཁམས་ནས་ལུས་ཀྱི་ཁམས་བར་གྱི་ཡུལ་ཅན་དབང་པོ་ལྔ་དང་། གཟུགས་ཀྱི་ཁམས་ནས་རེག་བྱའི་ཁམས་བར་གྱི་ཡུལ་དོན་ལྔ་སྟེ་བཅུའོ། །
ལན། འདི་གཉིས་ལ་ཁྱབ་ཆེ་ཆུང་གི་ཁྱད་པར་ཡོད་དེ།གཟུགས་ཀྱི་ཕུང་བོ་ཞེས་པ་གཟུགས་ཅན་བཅུའམ་ཆོས་ཀྱི་སྐྱེ་མཆེད་ཀྱི་གཟུགས་དང་བཅུ་གཅིག་ལ་ཁྱབ་པ་དང་། གཟུགས་ཀྱི་སྐྱེ་མཆེད་ཅེས་པ་མིག་ཤེས་ཀྱི་གཟུང་བྱ་ཁོ་ན་ལ་ཁྱབ་པའི་ཁྱད་པར་ཡོད་དོ།
ལན། གཟུགས་སུ་རུང་བ་དེ་གཟུགས་ཀྱི་མཚན་ཉིད་ཡིན་ཞིང་། མཚན་གཞི་ནི། བུམ་པ་དང་སྒྲ་ལྟ་བུའོ། །མདོ་སྡེ་པའི་ལུགས་ལ་གཟུགས་དང་བེམ་པོ་དོན་གཅིག་ཡིན་ཡང་། བྱེ་སྨྲའི་ལུགས་ལ་གཟུགས་དང་བེམ་པོ་དོན་གཅིག་མ་ཡིན། ཐལ་རང་གཉིས་ཀྱི་ལུགས་ལའང་དེ་གཉིས་དོན་མི་གཅིག་པ་ཡིན་ནོ།།
ལན། གཟུགས་བཅུ་པོ་ནང་ཕན་ཚུན་འགལ་བ་ཡིན་ཏེ།དོན་ལྔའི་གཟུགས་ཀྱང་ནང་ཕན་ཚུན་འགལ་བ་དང༌། དབང་པོ་ལྔའི་གཟུགས་ཀྱང་ནང་ཕན་ཚུན་འགལ་བ་དང་། དོན་ལྔའི་གཟུགས་དང་དབང་པོ་ལྔའི་གཟུགས་ཀྱང་ཕན་ཚུན་འགལ་བ་ཡིན་་པའི་ཕྱིར། དེར་ཐལ། དེ་བཅུ་བོ་ལ་གཉིས་ཀྱི་ཡིན་པ་ཡོད་པ་མེད་པའི་ཕྱིར་རོ། །དེ་ལྟར་མངོན་པ་མཛོད་ལས་གཟུགས་ཀྱི་སྐྱེ་མཆེད་ཉི་ཤུ་ཡོད་པར་བཤད་ཅིང་། མངོན་པ་ཀུན་བཏུས་ལས་དེ་ཉི་ཤུའི་སྟེང་རྡུལ་ཕྲ་མོ་དང༌། རྡུལ་རགས་པ། མངོན་པར་སྐབས་ཡོད་པ།རྣམ་པར་རིག་བྱེད་ཀྱི་གཟུགས། ནམ་མཁའི་ཁ་དོག་དང་ལྔ་བསྣན་ནས་ཉེར་ལྔ་ཡོད་པར་གསུངས། ཕུང་བོ་ལྔའི་རབ་བྱེད་ཀྱི་འབྲེལ་བ་ལས་སྔར་གྱི་ཁ་དོག་བཅུ་གཉིས་དང་དབྱིབས་བརྒྱད་བཅས་ཉི་ཤུའི་སྟེང་དུ་བླ་གབ་མེད་པ་དང་ནམ་མཁའི་ཁ་དོག་གཉིས་བསྣན་ནས་་་ཉེར་གཉིས་ཡོད་པར་བཤད་དོ། །དྲི་བ གཟུགས་ཡིན་ན་གཟུགས་བཅུ་པོ་གང་རུང་ཡིན་པས་ཨེ་ཁྱབ།
ལན། གཟུགས་ཤེས་ལྡན་མིན་འདུ་བྱེད་གསུམ་པོ་དེ་ཕུང་བོ་ལྔར་འཇོག་པ་ནི། གཟུགས་དེ་ཚང་བར་གཟུགས་ཀྱི་ཕུང་བོ་དང་། ཤེས་པའི་ནང་གི་གཙོ་སེམས་ཐམས་ཅད་རྣམ་ཤེས་ཀྱི་ཕུང་བོ་དང༌། ལྷག་མའི་སེམས་པ་སོགས་སེམས་བྱུང་ཞེ་དགུ་དང་ལྡན་མིན་འདུ་བྱེད་ཐམས་ཅད་དང་བཅས་པ་འདུ་བྱེད་ཀྱི་ཕུང་བོ་ལ་་་་་་བཞག་པ་ཡིན་ནོ། །
ལན། འདིར་ཡང་དག་པའི་དོན་ཞེས་པ་བདེན་བཞིའི་གནས་ལུགས་མཐར་ཐུག་པ་ལ་གོ་དགོས་ཤིང༌། དེའི་གནས་ལུགས་མཐར་ཐུག་པ་དཔྱིས་ཕྱིན་པར་གཟིགས་པའམ་མཁྱེན་པ་ནི་སངས་་རྒྱས་རྣམས་ཏེ། འདིར་ནི་སྟོན་པ་ཤཱཀྱ་ཐུབ་པ་ལ་གོ་ཞིང་། ཁོང་གིས་སྡུག་བསྔལ་རྒྱུ་དང་བཅས་པ་ཉེ་བར་ཞི་བའི་ཐབས་ཕྱིན་ཅི་མ་་ལོག་པར་འགྲོ་བ་རྣམས་ལ་བསྟན་པས་སྟོན་པ་ཞེས་བྱ་ལ། དེ་ཡང་ཁོང་གིས་བསྟན་པའི་བྱང་ཆུབ་གསུམ་རྒྱུ་དང་བཅས་པ་བསྟན་པ་ལྟར་གྱི་རྗེས་སུ་འབྲངས་ན་མི་བསླུ་བར་བྱེད་པ་ཐ་སྙད་པའི་ཚད་མ་རང་ཡུལ་ལ་མི་བསླུ་བར་བྱེད་པ་དང་མཚུངས་པས་ཚད་མའི་སྐྱེས་་་བུ་ཞེས་བྱ་བ་དེས་ཞེས་པའི་དོན་ནོ། །དྲི་བ ཡན་ལག་གི་ཁ་དོག་བརྒྱད་ནི་གང་དག་ཡིན།
ལན། ཡིད་ཀྱི་མཚན་ཉིད་ནི། རང་ཡུལ་ཤེས་པའི་ཆ་ནས་བཞག་པའི་རྣམ་ཤེས་དེ་ཡིན་ཞིང༌། དེའི་སྒྲ་བཤད་ནི། ཡིད་ནི་རང་གི་ཡུལ་དེ་བུམ་པ་དང་རི་བོང་གི་རྭ་ལ་སོགས་པ་གང་ཡིན་་ཡང་རང་གི་ཡུལ་དེ་ཤེས་པ་ཞིག་ཡིན་པའི་ཆ་ནས་བཞག་པའམ་་་་་་ཡང་ན་རང་ཡུལ་ཤེས་པ་ཞིག་མིན་ཡང་ཡུལ་ཤེས་པའི་རྣམ་ཤེས་་་གཞན་རྣམས་དང་རིགས་འདྲ་བ་ཡིན་པའི་ཆ་ནས་ཡིད་ཡིན་པར་་་་བཞག་པའི་རྣམ་ཤེས་ཡིན་ཞེས་པའོ། །དཔེར་ན་བུམ་པ་རྟོགས་པའི་ཡིད་ཀྱི་རྣམ་ཤེས་དེ་རང་ཡུལ་བུམ་པ་དེ་ཤེས་པའི་རིག་པ་ཡིན་པའི་ཆ་ནས་ཡིད་དུ་བཞག་པའི་རྣམ་ཤེས་ཡིན་པས་ན། རང་ཡུལ་ཤེས་པའི་ཆ་ནས་བཞག་པའི་རྣམ་ཤེས་ཡིན་པ་དང་། ཡིད་དང་།སེམས། མིག་གི་རྣམ་ཤེས། རྣམ་པར་ཤེས་པ། གཙོ་སེམས་སོགས་དོན་གཅིག་ཡིན་ནོ། །
ལན། ཡིད་དང་ཡིད་ཤེས་གཉིས་ལ་མུ་བཞི་ཡོད་དེ། མིག་གི་རྣམ་པར་ཤེས་པ་ལྟ་བུ་ཡིད་ཡིན་ལ། ཡིད་ཤེས་མ་ཡིན་པའི་མུ་དང་། ཡིད་ཀྱི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་ལྟ་བུ་ཡིད་ཤེས་ཡིན་ལ་ཡིད་མ་ཡིན་པའི་མུ། ཡིད་ཀྱི་རྣམ་པར་ཤེས་པ་ལྟ་བུ་ཡིད་དང་ཡིད་ཤེས་གཉིས་ཀ་ཡིན་པའི་མུ། མིག་གི་རྣམ་པར་ཤེས་པའི་འཁོར་དུ་བྱུང་བའི་ཚོར་བ་ལྟ་བུ་ཡིད་དང་ཡིད་ཤེས་་་་་་་གཉིས་ཀ་མ་ཡིན་པའི་མུ་ཡིན་པའི་ཕྱིར། དེ་བཞིན་དུ་ཡིད་དང་ཡིད་དབང་གཉིས་ལ་མུ་བཞི། ཡིད་ཤེས་དང་ཡིད་དབང་གཉིས་ལ་མུ་བཞི་འཇོག་ཚུལ་ཡང་ཤེས་པར་བྱའོ། །
ལན། ཡིད་ཤེས་སུ་གྱུར་པའི་སེམས་ཀྱི་མཚན་ཉིད་ནི།རང་གི་ཐུན་མོང་མ་ཡིན་པའི་བདག་རྐྱེན་ཡིད་དབང་ལ་བརྟེན་་ནས་བྱུང་བའི་རང་ཡུལ་དུ་གྱུར་པའི་དོན་གྱི་ངོ་བོར་རང་སྟོབས་་་་་ཀྱིས་མཐོང་བའི་རིག་པ་དེ་ཡིན་ཞིང་། མཚན་ཉིད་དེའི་སྒྲ་བཤད་ནི། ཡིད་ཤེས་སུ་གྱུར་པའི་སེམས་དེ་ནི། རང་གི་ཐུན་མོང་མ་ཡིན་པའི་བདག་རྐྱེན་རང་གི་སྔ་ལོགས་སུ་བྱུང་བའི་ཡིད་དབང་ལ་་བརྟེན་ནས་བྱུང་བའང་ཡིན། རང་ཡུལ་དུ་གྱུར་པའི་ཆོས་གང་ཡིན་པ་དེའི་ངོ་བོ་དེ་རང་དང་མཚུངས་ལྡན་གྱི་བློ་གཞན་ལ་མ་ལྟོས་པར་རང་སྟོབས་ཀྱིས་མཐོང་བའི་རིག་པའང་ཡིན་ཞེས་པའོ། །
ལན། ཡིན་པ་ལས་ལོག་པ་ཞེས་པ་ནི་མ་ཡིན་པའི་དོན་ཏེ།དཔེར་ན། ཀ་བ་དེ་བུམ་པ་མ་ཡིན་པས། བུམ་པ་ཡིན་པ་ལས་ལོག་པ་ཡིན་ཟེར་དགོས། ཡིན་པ་ལས་ལོག་པའི་ཆ་ཞེས་པ་ནི། དཔེར་ན། བུམ་པ་ཡིན་པ་ལས་ལོག་པ་ཡིན་པ་ལས་ལོག་པ་ཞེས་གཉིས་བརྗོད་པ་ཆ་དང་། ཡིན་པ་ལས་ལོག་པ་ཞེས་པ་དང་། ཡིན་པ་ལས་ལོག་པ་ཡིན་པ་ལས་ལོག་པ་ཡིན་པ་ལས་ལོག་ཡིན་པ་ཞེས་གཅིག་་་་་དང་གསུམ་བལྡབ་པ་ཡིན་ནོ། །
ལན། ཡུལ་དུས་རང་བཞིན་མ་འདྲེས་པའི་དོན་ནི། དཔེར་ན་གཟུགས་དེ་ཀ་བུམ་གཉིས་ཀ་ལ་རྗེས་སུ་སོང་ཡང་བུམ་པ་ལ་རྗེས་་་་་སུ་སོང་བའི་ཆ་དེ་ཀ་བ་ལ་རྗེས་སུ་མ་སོང་། ཀ་བ་ལ་རྗེས་སུ་སོངབའི་ཆ་དེ་བུམ་པ་ལ་རྗེས་སུ་མ་སོང་བ་དེ་ཉིད། གཟུགས་དེ་རང་བཞིན་མ་འདྲེས་པ་ཡིན་པའི་དོན་དང་། གཟུགས་དེ་ཤར་ནུབ་གཉིས་ཀ་ན་ཡོད་ཀྱང་ཤར་ན་ཡོད་པའི་ཆ་དེ་ཉིད་ནུབ་ན་མེད་པ་་་་་་དང་། ནུབ་ན་ཡོད་པའི་ཆ་དེ་ཉིད་ཤར་ན་མེད་པ་དེ། གཟུགས་དེ་ཡུལ་མ་འདྲེས་པའི་དོན་དང་། གཟུགས་དེ་སྔ་དྲོ་ཕྱི་དྲོ་གཉིས་སུ་ཡོད་ཀྱང་སྔ་དྲོར་ཡོད་པའི་ཆ་དེ། ཕྱི་དྲོའི་དུས་སུ་མེད་པ་དང༌། ཕྱི་དྲོར་ཡོད་པའི་ཆ་དེ་སྔ་དྲོའི་དུས་སུ་མེད་པ་དེ། གཟུགས་དེ་དུས་མ་འདྲེས་པ་ཡིན་པའི་དོན་ནོ། །དེ་བཞིན་གཞན་ལའང་རིགས་འགྲེའོ།།
ལན། ཡུལ་ཡིན་ན་ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་ཡིན་པས་མ་ཁྱབ། མིག་ཤེས་དེ་ཡུལ་ཡིན་ཡང་ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་མ་ཡིན་པའི་ཕྱིར་ཏེ། ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་ཅན་ཡིན་པའི་ཕྱིར་རོ། །
ལན། ཚད་མས་དམིགས་པ་དེ། ཡོད་པའི་མཚན་ཉིད་ཡིན་ཞིང༌། མཚན་གཞི་ནི། ཀ་བ། བུམ་པ། ས། ཆུ། མེ། རླུང་སོགས་ཡིན། དེའི་སྒྲ་བཤད་ནི། ཀ་བུམ་ལ་སོགས་པའི་ཆོས་གང་དང་གང་ཞིག བློ་ཚད་མས་དེ་དག་མེད་པ་དང་མེད་པར་འཛིན་པའི་སྒྲོ་འདོགས་བཅད་ནས་ཡོད་པར་དམིགས་པའི་ཆ་ནས་དེ་དག་ཡོད་པ་ཡིན་ཞེས་པའོ །
ལན། ཡོད་པར་རྟོགས་པའི་ཚད་མ་ཡོད་ན་དངོས་པོར་རྟོགས་པའི་ཚད་མ་ཡོད་པས་མ་ཁྱབ་སྟེ། ནམ་མཁའ་ལ་ཡོད་པར་རྟོགས་པའི་ཚད་མ་ཡོད་ཀྱང་དངོས་པོར་རྟོགས་པའི་ཚད་མ་མེད་་་་དེ། དངོས་པོ་མ་ཡིན་པའི་ཕྱིར།
ལན། རང་ཉིད་ཆོས་དེ་ཡིན། རང་ཉིད་ཆོས་དེ་དང་བདག་གཅིག་ཏུ་འབྲེལ། རང་ཉིད་མ་ཡིན་ཆོས་དེ་ཡིན་པའི་གཞི་མཐུན་པ་དུ་མ་གྲུབ་པ་ཡང་ཡིན་པའི་གཞི་མཐུན་དུ་དམིགས་པ་དེ།རང་ཉིད་ཆོས་དེའི་བྱེ་བྲག་ཡིན་པའི་མཚན་ཉིད། མཚན་གཞི་ནི།ཤེས་བྱའི་བྱེ་བྲག་ཏུ་བཞག་པའི་དངོས་པོ་ལྟ་བུའོ། །དེ་གཞི་ལ་སྦྱར་ན། དངོས་པོ་དེ། ཤེས་བྱ་ཡིན། དངོས་པོ་ཤེས་བྱ་དང་བདག་གཅིག་ཏུ་འབྲེལ། དངོས་པོ་མ་ཡིན་ཞིང་ཤེས་བྱ་ཡིན་པའི་གཞི་མཐུན་དུ་མ་གྲུབ་པ་ཡང་ཡིན་པའི་གཞི་མཐུན་དུ་དམིགས་པ་དེ།དངོས་པོ་ཤེས་བྱའི་བྱེ་བྲག་ཡིན་པའི་མཚན་ཉིད། དེས་གཞན་རྣམས་ཀྱང་ཤེས་པར་བྱའོ། །
ལན། རྒྱུ་ཡིན་ན་དངོས་པོ་ཡིན་པས་ཁྱབ་པ་དང་། དངོས་པོ་ཡིན་ན་རྒྱུ་ཡིན་པས་ཁྱབ་པའི་ཕྱིར། རྒྱུ་ལ་དབྱེ་ན་དངོས་རྒྱུ་དང་བརྒྱུད་རྒྱུ་གཉིས། རང་དངོས་སུ་སྐྱེད་བྱེད་ཀྱི་རྒྱུ་དེ་དངོས་རྒྱུ་དང་།བརྒྱུད་ནས་སྐྱེད་བྱེད་ཀྱི་རྒྱུ་དེ་བརྒྱུད་རྒྱུའི་མཚན་ཉིད། རྩམ་པའི་སྔ་ལོགས་སུ་བྱུང་བ་ཡོས་དང་ཡོས་ཀྱི་སྔ་ལོགས་སུ་བྱུང་བ་ནས་འབྲུ་ཡིན་པས་རྩམ་པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བའི་རྒྱུ་ནས་་་་་འབྲུ་ཡིན། དེ་རང་འབྲས་རྩམ་པའི་དངོས་རྒྱུ་མ་ཡིན་བརྒྱུད་རྒྱུ་ཡིན་ཏེ། བརྒྱུད་ནས་སྐྱེད་པར་བྱེད་པའི་རྒྱུ་ཡིན་པའི་ཕྱིར་རོ། །
ལན། རིག་མིན་གྱི་གཟུགས་ཞེས་པ་ནི། དཔེར་ན་ཕྱག་འཚལ་བའི་རིག་མིན་གྱི་གཟུགས་དེ་རང་ཉིད་ཀུན་ནས་སློང་བྱེད་་་་་དེ་རང་ཉིད་སྐྱེད་བྱེད་ཀྱི་བསམ་པ་དེ་དད་པ་ཡིན་ཡང་ཀུན་སློང་གི་དད་པ་དེ་རྒྱུད་ལ་ཡོད་པ་གཞན་གྱིས་གོ་བྱེད་ཀྱི་གཟུགས་མ་ཡིན་་་་་པས་ན་རིག་མིན་གྱི་གཟུགས་ཞེས་བརྗོད་པ་ཡིན་ནོ། །
ལན། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་ཡིན་མིན་གྱི་མུ་བཞི་ནི། རིགས་བརྗོད་ཀྱི་སྒྲ་ཡིན་ལ་ཚོགས་བརྗོད་ཀྱི་སྒྲ་མ་ཡིན་པའི་མུ་ནི། བུམ་པ་མ་ཡིན་པ་ལས་ལོག་པ་ཞེས་བརྗོད་པའི་སྒྲ་ལྟ་བུ་དེ་ཡིན་པའི་ཕྱིར། ཚོགས་བརྗོད་ཀྱི་སྒྲ་ཡིན་ལ་རིགས་བརྗོད་ཀྱི་སྒྲ་མ་ཡིན་པའི་མུ་ནི། ཀ་བུམ་གཉིས་ཞེས་བརྗོད་པའི་སྒྲ་ལྟ་བུ་དེ་ཡིན་པའི་ཕྱིར། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་གཉིས་ཀ་ཡིན་པའི་མུ་ཡོད་དེ། བུམ་པ་ཞེས་བརྗོད་པའི་སྒྲ་དེ་ཡིན་པའི་ཕྱིར། རིགས་བརྗོད་ཀྱི་སྒྲ་དང་ཚོགས་བརྗོད་ཀྱི་སྒྲ་གཉིས་ཀ་མ་ཡིན་པའི་མུ་ཡོད་དེ། ཤེས་བྱ་དང་གཅིག་ཅེས་བརྗོད་པའི་སྒྲ་དེ་ཡིན་པའི་ཕྱིར་རོ། །
ལན། རྗོད་བྱེད་ཀྱི་སྒྲ་གང་ཞིག་རང་གི་དངོས་ཀྱི་བརྗོད་བྱར་གྱུར་པའི་རིགས་སྤྱི་ཡོད་པ་དེ། རིགས་བརྗོད་ཀྱི་སྒྲའི་མཚན་ཉིད་ཡིན་ཞིང་། མཚན་གཞི་ནི། ཤེས་བྱ་ཞེས་བརྗོད་པའི་སྒྲ་དང༌། གཟུགས་ཞེས་བརྗོད་པའི་སྒྲ་དང་། བུམ་པ་ཞེས་བརྗོད་པའི་སྒྲ་ལྟ་བུའོ། །
ལན། རིགས་སྤྱི་དང་ཚོགས་སྤྱི་གཉིས་ལ་མུ་བཞི་ཡོད་དེ།རིགས་སྤྱི་ཡིན་ལ་ཚོགས་སྤྱི་མ་ཡིན་པའི་མུ་ནི་ཤེས་བྱ་ལྟ་བུ་དང་།ཚོགས་སྤྱི་ཡིན་ལ་རིགས་སྤྱི་མ་ཡིན་པའི་མུ་ནི་ཀ་བུམ་གཉིས་ལྟ་བུ།རིགས་སྤྱི་དང་ཚོགས་སྤྱི་གཉིས་ཀ་ཡིན་པའི་མུ་ནི་བུམ་པ་ལྟ་བུ།རིགས་སྤྱི་དང་ཚོགས་སྤྱི་གཉིས་ཀ་མ་ཡིན་པའི་མུ་ནི་བུམ་པའི་ལྡོག་་པ་ལྟ་བུ་ལ་སོགས་པ་ཡིན་ནོ། །
ལན། རིགས་སྤྱིའི་མཚན་ཉིད་ནི། རང་གི་རིགས་ཅན་དུ་མ་ལ་རྗེས་སུ་འགྲོ་བའི་ཆོས་དེ་ཡིན། མཚན་གཞི་ནི་མེ་ཏོག་ལྟ་བུ་དང་། ཚོགས་སྤྱིའི་མཚན་ཉིད་ནི། རང་གི་ཆ་ཤས་དུ་མ་འདུས་པའི་གཟུགས་རགས་པ་དེ་ཡིན། མཚན་གཞི་ནི་སྒྲོག་ཙེ་ཞེས་པ་ལྟ་བུ། དོན་སྤྱིའི་མཚན་ཉིད་ནི། རང་འཛིན་རྟོག་པ་ལ་རང་མ་ཡིན་པ་ལས་ལོག་པར་སྣང་བ་དེ་ཡིན།
ལན། རིགས་སུ་གནས་པ་ཞེས་པས། དེ་མཚུངས་ཀྱི་མིག་དབང་དེ་མིག་དབང་ཡིན་པར་སྡུད་པ་ཡིན་ཏེ། དེ་མཚུངས་ཀྱི་མིག་དབང་དེ་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའི་ནང་གི་གཟུགས་ཅན་དྭངས་པ་མ་ཡིན་ཡང་། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའིནང་གི་གཟུགས་ཅན་དྭངས་པ་ཡིན་པའི་ཕྱིར་རོ། །
ལན། རེག་བྱའི་སྐྱེ་མཆེད་ཀྱི་མཚན་ཉིད་ནི། ལུས་ཤེས་ཀྱི་མྱོང་བྱ་དེ་ཡིན། དབྱེ་ན། འབྱུང་བར་གྱུར་པའི་རེག་བྱ་དང་།འབྱུང་འགྱུར་གྱི་རེག་བྱ་གཉིས་ཡོད། འབྱུང་བར་གྱུར་པའི་རེག་བྱ་ལ་དབྱེ་ན། ས་ཆུ་མེ་རླུང་བཞིའོ། །འབྱུང་འགྱུར་གྱི་རེག་བྱ་ལ་དབྱེ་ན། འཇམ་པ་དང་རྩུབ་པ། ལྕི་བ་དང་ཡང་བ། གྲང་བ་དང་བཀྲེས་པ། སྐོམ་པ་དང་བདུན་ནོ། །
ལན། རེས་འགའ་བ་མ་ཡིན་པའི་རྟག་པ་ནི། དཔེར་ན་རྟག་པ་དང་ཤེས་བྱ་ལྟ་བུ་ཡིན་ཞིང་། རྟག་པ་ཆོས་ཅན། རེས་འགའ་བ་མ་ཡིན་པའི་རྟག་པ་ཡིན་ཏེ། ཡུལ་དུས་རེས་འགའ་བ་མ་ཡིན་པའི་རྟག་པ་ཡིན་པའི་ཕྱིར། དེར་ཐལ། ཁྱོད་མེད་པའི་ཡུལ་ཡང་མེད།ཁྱོད་མེད་པའི་དུས་ཀྱང་མེད་པའི་རྟག་པ་ཡིན་པའི་ཕྱིར་རོ། །
ལན། རེས་འགའ་བའི་རྟག་པ་ནི། དཔེར་ན་བུམ་པའི་ལྡོག་པ་ལྟ་བུའོ། །བུམ་པའི་ལྡོག་པ་ཆོས་ཅན། རེས་འགའ་བའི་རྟག་པ་ཡིན་ཏེ། ཡུལ་དུས་རེས་འགའ་བའི་རྟག་པ་ཡིན་པའི་ཕྱིར།དེར་ཐལ། ཡུལ་ཡང་བུམ་པ་མེད་པའི་ཡུལ་དུ་ཁྱོད་མེད། དུས་ཀྱང་བུམ་པ་མ་སྐྱེས་པ་ལ་སོགས་པའི་དུས་སུ་ཁྱོད་མེད་པའི་རྟག་པ་ཡིན་པའི་ཕྱིར་རོ། །
ལན། ལྕེ་ཤེས་ཀྱི་མྱོང་བྱ་རོའི་སྐྱེ་མཆེད་ཀྱི་མཚན་ཉིད་ཡིན། རོ་དང་། རོའི་སྐྱེ་མཆེད། རོའི་ཁམས་རྣམས་དོན་གཅིག རོ་ལ་ངོ་བོའི་སྒོ་ནས་དབྱེ་ན། མངར་བ་དང་། སྐྱུར་བ། ཚྭ་བ། ལན་ཚྭ་བ། ཁ་བ། བསྐ་བ་བཅས་དྲུག་གོ །དང་པོ་ནི་བུ་རམ་གྱི་རོ་ལྟ་བུ་དང་། གཉིས་པ་ནི་སྐྱུ་རུ་རའི་རོ་ལྟ་བུ། གསུམ་པ་ནི་སྨན་ཚ་བ་གསུམ(ལྒ་སྐྱ། པི་པི་ལིང་། ཕོ་བ་རིས་བཅས་སོ)གྱི་རོ་ལྟ་བུ། བཞི་པ་ནི་རྒྱ་ཚྭ་དང་སོག་ཚྭའི་རོ་ལྟ་བུ། ལྔ་པ་ནི་ཏིག་ཏའི་རོ་ལྟ་བུ།དྲུག་པ་ནི་ཨ་རུ་རའི་རོ་ལྟ་བུའོ། །
ལན། རང་འབྲས་ལུས་ཤེས་ཀྱི་ཐུན་མོང་མ་ཡིན་པའི་བདག་རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅན་་་་་དྭངས་པ་དེ། ལུས་དབང་གི་མཚན་ཉིད་ཡིན་ཞིང་། མཚན་གཞི་ནི།ལུས་ཀྱི་ཕྱི་ནང་སྟོད་སྨད་ཐམས་ཅད་ཀྱི་ཤ་རུས་པགས་པ་རྒྱུས་པ་་སོགས་ལ་རེག་བྱ་མྱོང་བའི་རྡུལ་རྫས་ཤིན་ཏུ་དྭངས་པས་ལུས་ཀྱི་་་་་་དབྱིབས་བཞིན་དུ་ཁྱབ་ཡོད་ཅིང་། སྐྲ་སེན་གྱི་རྩེ་དང་ཁྲག་མཚལ་སྣབས་བཤང་གཅི་སོགས་ལ་མ་ཁྱབ་སྟེ། དེ་དག་ལ་ཕན་གནོད་བྱས་པས་ལུས་ཤེས་ལ་བདེ་སྡུག་འབྱུང་བ་མེད་པའི་ཕྱིར། ལུས་དབང་དང་། ལུས། ལུས་ཀྱི་སྐྱེ་མཆེད། ལུས་ཀྱི་ཁམས་རྣམས་དོན་གཅིག་ཡིན་ནོ། །
ལན། དེ་ནི་སངས་རྒྱས་ཀྱི་བཀའི་མིང་སྟེ། དེ་ཡང་ལེགས་སྦྱར་སྐད་དུ་སུ་བྷཱ་ཥི་ཏ་ཞེས་པའི་སུ་ཞེས་པ་ལེགས་པའི་དོན་དང་་་་བྷཱ་ཥི་ཏ་ཞེས་པ་གསུངས་པ་སྟེ། ལེགས་པར་གསུངས་པས་ན་བཀའ་འོ། །ཇི་ལྟར་ལེགས་པར་གསུངས་ཤེ་ན། རྣམ་བཤད་རིགས་པ་ལས།ཇི་ལྟར་ལེགས་པར་གསུངས་པ་ཡིན་ཞེ་ན། །རྣམ་པ་བཅུ་དག་གིས་ཏེ། ཡང་དག་པར་བླང་བ་ཉིད་ཀྱིས་དང་། དབང་དུ་མཛད་པ་ཉིད་ཀྱིས་དང་། འཇུག་པ་ཉིད་ཀྱིས་དང་། རབ་ཏུ་ལྡན་པ་ཉིད་ཀྱིས་དང་། རབ་ཏུ་དབྱེ་བ་ཉིད་ཀྱིས་དང་། རྟེན་ཉིད་ཀྱིས་དང་།གོ་བར་མཛད་པ་ཉིད་ཀྱིས་དང་། གདགས་པ་ཉིད་ཀྱིས་དང་།དུས་ཉིད་ཀྱིས་དང་། ཡོན་ཏན་ཡོངས་སུ་འཛིན་པ་ཉིད་ཀྱིས་སོ། །ཞེས་གསུངས་པ་ལྟར། ལེགས་གསུངས་བཅུའི་སྒོ་ནས་ལེགས་པར་གསུངས་སོ། །
ལན། ཤེས་པ་ཡིན་ན་གཞན་རིག་གི་ཤེས་པ་ཡིན་པས་མ་ཁྱབ་སྟེ། རང་རིག་དེ་ཤེས་པ་ཡིན་ཡང་གཞན་རིག་གི་ཤེས་པ་མ་ཡིན་པའི་ཕྱིར་ཏེ། རང་རིག་ཡིན་པའི་ཕྱིར། དེར་ཐལ། འཛིན་རྣམ་ཡིན་པའི་ཕྱིར་རོ། །
ལན། འཇམ་མགོན་མི་ཕམ་རྒྱ་མཚོས་མཁས་འཇུག་ལས།ཡུལ་ཅན་བློ་ཡི་དབྱེ་བ་ན། །སྣང་ལ་མ་ངེས་ཡིད་དཔྱོད་དང་། །མ་རྟོགས་ལོག་རྟོག་ཐེ་ཚོམ་དང་། །མངོན་སུམ་རྗེས་དཔག་ཚད་མ་གཉིས། །བཅད་ཤེས་དང་ནི་བདུན་དུ་དབྱེ། །ཞེས་གསུངས་པ་ལྟར།མངོན་སུམ་དང་རྗེས་དཔག་གཉིས་ཚད་མ་ཡིན་པས་གཅིག་ཏུ་བརྩི་བ་དང་། ཚད་མིན་ལ་དྲུག་བཅས་བློ་རིག་བདུན་དུ་གསུངས།མངོན་སུམ་དང་རྗེས་དཔག སྣང་ལ་མ་ངེས་པ། ཡིད་དཔྱོད། མ་རྟོགས། ལོག་རྟོག ཐེ་ཚོམ། བཅད་ཤེས་བཅས་སོ། །
ལན། ཤེས་པ་ལ་དབྱེ་ན་དྲུག་ཡོད་དེ། ཤེས་པ་དབྱེ་གཞི་བྱས་ནས་སེམས་སེམས་བྱུང་གཉིས་སུ་དབྱེ་བ། རྟོག་བཅས་རྟོག་མེད་གཉིས་སུ་དབྱེ་བ། བློ་རིག་བདུན་དུ་དབྱེ་བ། ཚད་མ་དང་ཚད་མིན་གཉིས་སུ་དབྱེ་བ། རྟོགས་པའི་བློ་དང་མ་རྟོགས་པའི་བློ་གཉིས་སུ་དབྱེ་བ། འཁྲུལ་ཤེས་དང་མ་འཁྲུལ་བའི་ཤེས་པ་གཉིས་སུ་དབྱེ་བ་དང་དྲུག་གོ །དྲི་བ ཤེས་པའི་མཚན་ཉིད་ག་འདྲ་ཡིན།
ལན། ཤེས་བྱ་དང་དོན་གཅིག་པ་ནི། ཡོད་པ། གཞི་གྲུབ།གཞལ་བྱ། དམིགས་པ། ཆོས་རྣམས་ཡིན་ཞིང་། དེ་རྣམས་དོན་གཅིག་ཡིན་ཟེར་བའི་རྒྱུ་མཚན་ཅི་ཡིན་ཞེ་ན། དེ་རྣམས་ཕན་ཚུན་ཡིན་ཁྱབ་མཉམ་ཡིན་པ་དེ་དོན་གཅིག་ཡིན་པའི་དོན་ཡིན་པ་གང་་་ཞིག དེ་དག་ཕན་ཚུན་ཡིན་ཁྱབ་མཉམ་ཡིན་པའི་ཕྱིར། དེ་དག་ཡིན་ཁྱབ་མཉམ་ཇི་ལྟར་ཡིན་ཞེ་ན། ཤེས་བྱ་ཡིན་ན་ཡོད་པ་ཡིན་པས་ཁྱབ། ཡོད་པ་ཡིན་ན་ཤེས་བྱ་ཡིན་པས་ཁྱབ། དེ་བཞིན་དུ་ཡོད་པ་ཡིན་ན་གཞི་གྲུབ་ཡིན་པས་ཁྱབ། གཞི་གྲུབ་ཡིན་ན་ཡོད་པ་ཡིན་པས་ཁྱབ་པ་བཞིན། ཤེས་བྱ་ལ་སོགས་པའི་དྲུག་པོ་དེ་ཕན་ཚུན་ཡིན་ཁྱབ་མཉམ་ཡིན་ནོ། །
ལན། ཤེས་བྱ་དང་ཆོས་གཞི་གྲུབ་ཡུལ་ཡོད་པ་རྣམས་དོན་གཅིག་རང་བློ་རྟོགས་པའམ་རང་བློ་ཤེས་པར་བྱ་བའི་ཡུལ་དེ་ཤེས་་་བྱ་ཡིན་པ་སྟེ། དཔེར་ན། དེབ། སྨྱུ་གུ། ལྗོན་ཤིང་། ཁང་བ་སོགས་ཡིན། ཤེས་བྱ་མ་ཡིན་པ་ཡོད་དེ་རུས་སྦལ་གྱི་སྤུ། རི་བོང་གི་རྭ། ཀ་བུམ་གཉིས་ཀ་ཡིན་པ་སོགས་ཡིན། དེ་རྣམས་ཤེས་བྱ་མ་ཡིན་ཏེ་གཞི་མ་གྲུབ། ཤེས་བྱ་ལ་དབྱེ་ན་རྟག་པ་དང་དངོས་པོ་གཉིས།རྟག་པ་ཡིན་ན་ཤེས་བྱ་ཡིན་པས་ཁྱབ་པ་དང་དེ་བཞིན་དངོས་པོ་་་་་ཡིན་ན་ཤེས་བྱ་ཡིན་པས་ཁྱབ་ཀྱང་ཤེས་བྱ་ཡིན་ན་རྟག་པ་ཡིན་པས་མ་ཁྱབ་ལ་ཤེས་བྱ་ཡིན་ན་དངོས་པོ་ཡིན་པས་ཀྱང་མ་ཁྱབ། དངོས་པོ་ཤེས་བྱའི་བྱེ་བྲག་ཡིན་ཏེ་དངོས་པོ་ཤེས་བྱ་ཡིན། དངོས་པོ་ཤེས་བྱ་དང་བདག་གཅིག་ཏུ་འབྲེལ། དངོས་པོ་མ་ཡིན་ཞིང་ཤེས་བྱ་ཡིན་པའི་གཞི་མཐུན་དུ་མ་གྲུབ་པའི་ཕྱིར།
ལན། ཤེས་བྱ་ནི་ཡིན་པ་སྲིད་པའི་རྟག་པ་ཡིན་ཞེས་བརྗོད་དོན་ནི། ཤེས་བྱ་ནི་ཡིན་པ་སྲིད་པ་སྟེ་ཡིན་པ་ཡོད་པ་གང་ཞིག་རྟག་པ་ཡིན་ཏེ། ཆོས་དང་སྐད་ཅིག་མ་མ་ཡིན་པའི་གཞི་མཐུན་ཡིན་པའི་ཕྱིར་ཏེ་ཤེས་བྱ་ཆོས་ཡིན་པ་གང་ཞིག་སྐད་ཅིག་མ་་མ་ཡིན་པའོ། །
ལན། རྟོག་པས་དགག་བྱ་དངོས་སུ་བཅད་པ་ལ་མི་ལྟོས་པར་རྟོགས་སུ་རུང་བ་སྒྲུབ་པའི་མཚན་ཉིད། མཚན་གཞི། བུམ་པ།གཟུགས། ཤེས་པ། ཀ་བ་ལྟ་བུའོ། །བུམ་པ་དེ་རང་དངོས་སུ་རྟོགས་པའི་བློས་དགག་བྱ་གང་ཡང་དངོས་སུ་བཅད་ནས་རྟོགས་མི་དགོས་པར་བུམ་པ་དེ་རང་དབང་གིས་བློ་ངོར་འཆར་རུང་བ་ཡིན་པས་དེ་་ལ་སྒྲུབ་པ་ཟེར། སྒྲུབ་པ་ཡིན་ན་དངོས་པོ་ཡིན་པས་ཁྱབ། བུམ་པ་ཁྱོད་འཛིན་རྟོག་པས་ཁྱོད་རང་དངོས་སུ་རྟོགས་ནས་ཁྱོད་ཀྱི་དགག་བྱ་ཤུགས་ལ་བཅད་པའི་ཕྱིར་རོ། །
ལན། གནོད་བྱ་གནོད་བྱེད་དུ་གྲུབ་པ་འགལ་བའི་མཚན་ཉིད། དེ་ཡང་ཚད་མ་མདོ་ལས། བསྒྲུབ་བྱ་ལ་གནོད་གྲུབ་པའི་ཕྱིར། །གནོད་པ་བྱེད་པ་འགལ་ཉིད་ཡིན། །ཞེས་དང༌། རིགས་གཏེར་ལས།ཆོས་གང་གང་ལ་གནོད་བྱེད་པ། །དེ་ནི་དེ་ཡི་འགལ་ཟླ་ཡིན། །ཞེས་དང༌། རྣམ་ངེས་ལས། དེ་ཕྱིར་བསྒྲུབ་པར་བྱ་བ་ལ་གནོད་པར་བྱེད་པ་ཁོ་ན་འགལ་བ་ཡིན་ནོ། །ཞེས་པ་ལྟར། ཐ་དད་གང་ཞིག་རྒྱུན་ནུས་མཚུངས་སུ་འགྲོགས་མི་རུང་བ་ལྷན་ཅིག་མི་གནས་འགལ་གྱི་མཚན་ཉིད། མཚན་གཞི། ཚ་རེག་གིས་གྲང་རེག་འགོག་པའི་ཚེ་གྲང་རེག་གི་རྒྱུན་འགོག་པར་བྱེད་པའི་ཆ་ནས་འགལ་བ་ཡིན་པ་ལྟ་་བུ་དང་། སྣང་བ་དང་མུན་པ་བདག་འཛིན་དང་བདག་མེད་ལྟ་བུ་སོགས་ནི་ལྷན་ཅིག་མི་གནས་འགལ་ཡིན། ཐ་དད་གང་ཞིག་གཞི་མཐུན་དང་ཕུང་གསུམ་མི་སྲིད་པ་ཕན་ཚུན་སྤང་འགལ་གྱི་མཚན་་་་ཉིད། མཚན་གཞི། དངོས་དངོས་མེད་དང་སྔོན་པོ་དང་སྔོ་མིན།རྟག་མི་རྟག་ལྟ་བུ་སོགས་ནི་ཕན་ཚུན་སྤང་འགལ་ཡིན་ནོ། །གཞུང་འགའ་ཞིག་ཏུ། ཐ་དད་ཅིང་གཞི་མཐུན་མི་སྲིད་པའི་ཆོས་འགལ་བའི་མཚན་ཉིད། མཚན་གཞི། ཀ་བུམ་གཉིས། རྟག་དངོས་གཉིས་ལྟ་བུ། དེ་ཡང་ཆོས་གང་ཡང་རུང་བ་གཉིས་ཕན་ཚུན་ཐ་དད་ཡིན་པ་གང་ཞིག་དེ་གཉིས་གཞི་མཐུན་མི་སྲིད་པ་སྟེ། དེ་གཉིས་ཀྱི་ཡིན་པ་མི་སྲིད་པ་ཞིག་ལ་འགལ་བ་ཞེས་བརྗོད་པ་ཡིན། དེ་ལ་དབྱེ་ན།ལྷན་ཅིག་མི་གནས་འགལ་དང་ཕན་ཚུན་སྤང་འགལ་གཉིས།འགལ་བ་དང་ཕན་ཚུན་སྤང་འགལ་གཉིས་དོན་གཅིག་ཡིན།
ལན། ཁྱོད་ཤེས་བྱ་དང་ངོ་བོ་གཅིག་ལ་ལྡོག་པ་ཐ་དད་ཡིན་པ་གང་ཞིག ཤེས་བྱ་ཁེགས་སྟོབས་ཀྱིས་ཁྱོད་ཁེགས་པ་དེ།ཤེས་བྱ་ལ་བདག་གཅིག་ཏུ་འབྲེལ་བའི་མཚན་ཉིད་ཡིན་ཞིང་།མཚན་གཞི་ནི། ཡོད་པ་དང་། དངོས་པོ། རྟག་པ་སོགས་ཡིན་པའི་ཕྱིར་རོ།།
ལན། རྟོག་པས་བཏགས་ཙམ་མ་ཡིན་པར་ཡུལ་རང་ངོས་ནས་གྲུབ་པའི་ཆོས་དོན་དམ་བདེན་པའི་མཚན་ཉིད། མཚན་གཞི།གཟུགས་དང༌། ཤེས་པ། གང་ཟག བུམ་འཛིན་རྟོག་པ་ལྟ་བུའོ། །བུམ་པ་དང་བུམ་འཛིན་རྟོག་པ་རེ་རེ་ནས་དོན་དམ་བདེན་པ་ཡིན་་ཏེ། བློ་དོན་དམ་པའམ་བློ་མ་འཁྲུལ་བའི་ངོར་བདེན་པ་ཡིན་པས་ན་དོན་དམ་བདེན་པ་དང༌། ཚད་མ་དེའི་སྣང་ཡུལ་དུ་གྲུབ་པས་ན་དོན་དམ་པར་གྲུབ་ཅེས་བརྗོད་པ་ཡིན། དོན་དམ་བདེན་པ།དངོས་པོ། རང་མཚན། འདུས་བྱས། བདེན་པར་གྲུབ་པ་རྣམས་དོན་གཅིག་ཡིན།
ལན། སོ་སོར་མ་གྲུབ་པའི་ཆོས་གཅིག་གི་མཚན་ཉིད།མཚན་གཞི་བུམ་པ་ལྟ་བུའོ། །བུམ་པ་དེ་གཅིག་ཏུ་སྣང་བ་ལས་གཉིས་སུ་སྣང་བ་མེད་པ་ཞིག་ཡིན་ཕྱིར་གཅིག་ཏུ་གོ་དགོས། གཅིག་ཅེས་པ་ཡོད་པ་གང་ཞིག་རྟོག་ངོར་གཅིག་ཡིན་ན་ལྡོག་པ་གཅིག ངོ་བོ་གཅིག རང་བཞིན་གཅིག བདག་ཉིད་གཅིག དོན་གཅིག་ཡིན་དགོས། དཔེར་ན་བུམ་པ་དེ་ལྡོག་པ་ཐ་དད་དུ་མ་གྲུབ་པས་ལྡོག་པ་གཅིག་པ། ངོ་བོ་ཐ་དད་དུ་མ་གྲུབ་པས་ངོ་བོ་གཅིག་པ། དོན་ཐ་དད་དུ་མ་གྲུབ་པས་དོན་གཅིག་པ་ཡིན་ཕྱིར་གཅིག་ཏུ་འཇོག་་་་་་་་་་དགོས་པ་ལྟ་བུའོ། །
ལན། བློ་ངོར་ཐུན་མོང་བར་སྣང་བའི་ཆོས་སྤྱིའི་མཚན་ཉིད། མཚན་གཞི། ཤེས་བྱ། དངོས་པོ། རྟག་པ་ལྟ་བུ། དངོས་པོ་སྤྱི་ཡིན་ཏེ། རང་གི་གསལ་བའམ་བྱེ་བྲག་ཀ་བུམ་སོགས་ལ་རྗེས་སུ་འགྲོ་བའི་ཆོས་ཡིན་པའི་ཕྱིར། རྗེས་སུ་འགྲོ་ཞེས་པ་ཀ་བུམ་སོགས་དངོས་པོ་ཡིན། དངོས་པོ་ཀ་བུམ་སོགས་རེ་རེ་ལ་ཁྱབ་པའི་རྒྱུ་མཚན་གྱིས་རྗེས་སུ་འགྲོ་ཟེར་དགོས། ཀ་བུམ་སོགས་བྱེ་བྲག་དེ་སྤྱི་དངོས་པོ་ཡིན་པའི་སྒོ་ནས་སྤྱི་དངོས་པོ་དེ་ཀ་བུམ་སོགས་བྱེ་བྲག་་་་་གསལ་བ་ལ་རྗེས་སུ་འགྲོ་བ་དང༌། བྱེ་བྲག་ཀ་བུམ་མ་ཡིན་ཞིང་སྤྱི་དངོས་པོ་ཡིན་པ་དུ་མ་ཡོད་པ་གཉིས་དང་ལྡན་ན་ཁྱོད་སྤྱི་ཉིད་དུ་་་་འཇོག་རུང་བས་ཁྱབ། ཁྱོད་སྤྱི་ཡིན་ན། ཁྱོད་ལ་བྱེ་བྲག་སྒྲུབ་པའི་རྟགས་གསུམ་ཚང་དགོས། དཔེར་ན། དངོས་པོ་ཁྱོད་སྤྱི་ཡིན་ཏེ།ཁྱོད་ལ་བྱེ་བྲག་སྒྲུབ་པའི་རྟགས་གསུམ་ཚང་བའི་ཕྱིར། བུམ་པ་དེ་དངོས་པོ་ཡིན། བུམ་པ་དེ་དངོས་པོ་དང་བདག་གཅིག་ཏུ་འབྲེལ།བུམ་པ་མ་ཡིན་ཞིང་དངོས་པོ་ཡིན་པའི་གཞི་མཐུན་པ་དུ་མ་ཡོད་་་་་པའི་ཕྱིར།
ལན། རྟོག་པས་བཏགས་ཙམ་མ་ཡིན་པར་ཡུལ་རང་ངོས་ནས་གྲུབ་པའི་དངོས་པོ་དེ་རང་མཚན་གྱི་མཚན་ཉིད། མཚན་གཞི།བུམ་འཛིན་རྟོག་པ། བུམ་པ་མི་རྟོག་པ་སོགས་ཡུལ་དུས་རང་བཞིན་མ་འདྲེས་པའི་དངོས་པོ་ཐམས་ཅད་ཡིན། བུམ་པ་རང་མཚན་ཡིན་ཏེ། རང་གི་དགག་བྱ་བཅད་པ་དང་དོན་སྤྱི་བརྒྱུད་པ་སོགས་ལ་མི་ལྟོས་པར་རང་དབང་གི་མངོན་སུམ་ཚད་མའི་ངོར་རང་ཉིད་འཆར་རྒྱུ་ཡོད་པའི་རང་བཞིན་ཅན་ནམ་མཚན་ཉིད་ཅན་གྱི་ཆོས་ཡིན་པས་དེ་ལ་རང་མཚན་ཞེས་བརྗོད་པ་ཡིན། དེས་ན་དངོས་པོ་དང་།དོན་དམ་བདེན་པ། བདེན་པར་གྲུབ་པ། རྫས་སུ་གྲུབ་པ། དོན་དམ་པར་གྲུབ་པ། མངོན་སུམ་ཚད་མའི་དངོས་གཞལ། གཞན་དབང་རྣམས་དོན་གཅིག་ཡིན།
ལན། ཤེས་བྱའི་དབྱེ་བ་ལ། དང་པོ་མཚན་མཚོན་གཉིས་སུ་དབྱེ་བ། སྤྱི་བྱེ་བྲག་གཉིས་སུ་དབྱེ་བ། འགལ་འབྲེལ་གཉིས་སུ་དབྱེ་བ། རྟག་དངོས་གཉིས་སུ་དབྱེ་བ། རང་སྤྱི་གཉིས་སུ་དབྱེ་བ།བདེན་པ་གཉིས་སུ་དབྱེ་བ། ཀུན་བཏགས་གཞན་དབང་ཡོངས་གྲུབ་གསུམ་དུ་དབྱེ་བ། རྫས་ཆོས་ལྡོག་ཆོས་གཉིས་སུ་དབྱེ་བ།དགག་སྒྲུབ་གཉིས་སུ་དབྱེ་བ། མངོན་ལྐོག་གཉིས་སུ་དབྱེ་བ། ཡུལ་ཡུལ་ཅན་གཉིས་སུ་དབྱེ་བ། གཅིག་ཐ་དད་གཉིས་སུ་དབྱེ་བ། དགེ་མི་དགེ་ལུང་མ་བསྟན་གསུམ་དུ་དབྱེ་བ་རྣམས་ཡོད་དོ། །
ལན། བློའི་ཡུལ་དུ་བྱ་རུང་བ་ཤེས་བྱའི་མཚན་ཉིད། སྒྲ་བཤད་ནི། ཀ་བ་དང་བུམ་པ་ལ་སོགས་པའི་ཕྱི་རོལ་ཡུལ་དུ་གནས་པའི་ཆོས་གང་ཡིན་ཡང་། ཚང་མ་བློའི་ཡུལ་དུ་བྱ་རུང་བའམ་རྟོགས་རྒྱུ་ཡོད་པའི་ཆ་ནས་དེ་དག་ཤེས་བྱ་ཡིན་ཞེས་པའོ། །མཚན་གཞི་ནི།ཁང་བ། ལྗོན་པ། གཟུགས། ཤེས་པ། ནམ་མཁའ། ཀ་བུམ་གཉིས།གང་ཟག་སོགས་ལྟ་བུའོ། །ཤེས་བྱ་དང་དོན་གཅིག་པ་ལ། ཡོད་པ།གཞི་གྲུབ། གཞལ་བྱ། དམིགས་པ། ཆོས། ཡུལ་རྣམས་ཏེ། དེ་དག་ཕན་ཚུན་ཡིན་ཁྱབ་མཉམ་ཡིན། ཡོད་པའི་མཚན་ཉིད་ནི། ཚད་མས་དམིགས་པ་དེ་ཡིན། སྒྲ་བཤད་ནི། ཀ་བ་དང་བུམ་པ་ལ་སོགས་པའི་ཆོས་གང་དང་གང་ཡིན་ཡང་། བློ་ཚད་མས་དེ་དག་མེད་པ་དང་།མེད་པར་འཛིན་པའི་སྒྲོ་འདོགས་བཅད་ནས། ཡོད་པར་དམིགས་པ་ཡིན་པའི་ཆ་ནས་དེ་དག་ཡོད་པ་ཡིན་ཞེས་པའོ། །
ལན། དེའི་སྒྲ་བཤད་ནི། རི་དང་ནགས་ཚལ་ལ་སོགས་པ་གཟུགས་སྣ་ཚོགས་པ་རྣམས་རང་གི་རྣམ་པར་འབྱུང་བས་སམ།འབྱུང་འགྱུར་དེ་དག་འབྱུང་བའི་རྒྱུ་ཡིན་པས་ན་འབྱུང་བ་ཞེས་་་་་་་་བཤད་པ་ཡིན་ནོ། །སའི་བྱེད་ལས་འཛིན་པ་དང༌། ཆུའི་བྱེད་ལས་སྡུད་པ་དང་། མེའི་བྱེད་ལས་སྨིན་པ་དང༌། རླུང་གི་བྱེད་ལས་རྒྱས་པར་བྱེད་པ་ཡིན་པར་གསུངས་སོ། །
ལན། དཔེར་ན། ཆོས་བཅུ་པའི་མདོ་ལས། དུ་བ་ལས་ནི་མེར་ཤེས་དང༌། །ཆུ་སྐྱུར་ལས་ནི་ཆུར་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་ཚད་མ་དག་ལས་ཤེས། །ཞེས་པས་འབྲས་རྟགས་དང༌། གང་ཅུང་ཟད་སྐྱེ་བའི་བདག་ཉིད་ཅན་དེ་དག་ནི་འགག་པའི་ཆོས་ཅན་ནོ། །ཞེས་པས་རང་བཞིན་གྱི་རྟགས་དང་།མདོ་སྡེ་དཀོན་མཆོག་བརྩེགས་པ་ལས། ངའམ་ང་དང་འདྲ་བས་ཆོས་དང་གང་ཟག་གི་ཚོད་བཟུང་བར་བྱ་ཡི་ཞེས་པས་སྣང་རུང་མ་་དམིགས་པའི་རྟགས་དང་། གང་ཟག་གིས་གང་ཟག་དང་ཆོས་ཀྱི་ཚད་བཟུང་བར་མི་བྱའོ་ཞེས་པས་མི་སྣང་བ་མ་དམིགས་པའི་་རྟགས་བསྟན་པ་སོགས་སངས་རྒྱས་ཀྱིས་གསུངས་པའི་སྡེ་སྣོད་གང་་མང་ཞིག་ཏུ་ཚད་མའི་རིག་པ་བསྟན་ཡོད་དོ། །
ལན། སུན་འབྱིན་ལྟར་སྣང་ལ་དབྱེ་ན་གསུམ་ཡོད་དེ།རྟགས་མེད་པ་མཚོན་ཆ་ཁྲི་སྒྱོགས་དང༌། ཁྱབ་པ་མེད་པ་དཔའ་བོ་གསལ་བ་མེད་པ་རྨ་བྱ་དུག་འཇོམས་ཀྱི་ཐལ་ལག་རྡུམ་དང་།འགྱུར་དང་གསུམ་ཡོད་པའི་ཕྱིར་རོ། །
ལན། སུན་འབྱིན་ཞེས་པ་ནི། ཕ་རོལ་པོའི་འདོད་ཚུལ་ཕྱིན་ཅི་ལོག་པའི་ལོག་རྟོག་སེལ་བའམ་སུན་འབྱིན་པ་ལ་ཟེར་མོད།སྡེ་བདུན་མུན་སེལ་ལས་ཐལ་འགྱུར་དང་དོན་གཅིག་ཏུའང་འདོད་་དོ། །དཔེར་ན། སྒྲ་མི་རྟག་པར་སྒྲུབ་པ་ལ་བྱས་པ་རྟགས་སུ་འགོད་པའི་སྔ་རྒོལ་ལྟ་བུའོ །
ལན། སེམས་ཀྱི་མཚན་ཉིད་ནི། རང་ཡུལ་དུ་གྱུར་པའི་དོན་གྱི་ངོ་བོ་རང་སྟོབས་ཀྱིས་མཐོང་བའི་ཆ་ནས་བཞག་པའི་རིག་་་པ་དེ་ཡིན་ཞིང་། དེའི་མཚན་གཞི་ནི། མིག་གི་རྣམ་ཤེས་དང་།ཡིད་ཀྱི་རྣམ་ཤེས། ལྷས་བྱིན་གྱི་མིག་གི་རྣམ་ཤེས་ལྟ་བུའོ། །སེམས་དང་། ཡིད། རྣམ་པར་ཤེས་པ། གཙོ་སེམས་བཞི་དོན་གཅིག་ཡིན་ཞིང་། དེ་ལྟར་གཙོ་སེམས་དྲུག་པོ་ཡིད་ཡིན་ཞིང་། ཡིད་ནི་གཙོ་སེམས་དྲུག་ལ་གོ་རྒྱུ་ཡིན་ཡང་། ཡིད་དང་། ཡིད་ཤེས། ཡིད་ཀྱི་རྣམ་པར་ཤེས་པ་གསུམ་ནི་དོན་གཅིག་མ་ཡིན་ནོ། །
ལན། བསེ་ངག་དབང་བཀྲ་ཤིས་ཚང་ནི་མདོ་སྨད་རེབ་གོང་བསེ་ཉ་ལུང་ཞེས་པ་ནས་རབ་བྱུང་བཅུ་གཅིག་པའི་ས་རྟ(1678ལོར)འཁྲུངས། ཁོང་གིས་མཛད་པའི་ཚད་མའི་གསུང་རྩོམ་ལ་ཡོངས་གྲགས་སུ་བསེ་བསྡུས་ཞེས་འབོད་པ་དང་། 《བསེ་བསྡུས>ལ་བསྡུས་ཚན་ཉེར་བརྒྱད་ཡོད་པ་གཤམ་གསལ་ལྟར་ཡིན་ནོ། ། 1.ཁ་དོག་དཀར་དམར་གྱི་རྣམ་གཞག 2.ཡོད་རྟོགས་མེད་རྟོགས་ཀྱི་རྣམ་གཞག3.ཡིན་ལོག་མིན་ལོག་གི་རྣམ་གཞག 4.ལྡོག་པ་ངོས་འཛིན་གྱི་རྣམ་གཞག 5.གཅིག་དང་ཐ་དད་ཀྱི་རྣམ་གཞག 6.རྒྱུ་འབྲས་ཆུང་ངུའི་རྣམ་གཞག 7.ཡུལ་དང་ཡུལ་ཅན་གྱི་རྣམ་གཞག 8.སྤྱི་དང་བྱེ་བྲག་གི་རྣམ་གཞག 9.འགལ་འབྲེལ་གྱི་རྣམ་གཞག 10.མཚན་མཚོན་གྱི་རྣམ་གཞག 11.ཕྱྭ་བའི་ལུགས་ཀྱི་རྫས་ལྡོག་གི་རྣམ་གཞག12.རང་ལུགས་རྫས་ལྡོག་གི་རྣམ་གཞག 13.ཁྱབ་མཐའ་འགོད་ཚུལ་གྱི་རྣམ་གཞག 14.ཁྱབ་པ་སྒོ་བརྒྱད་ཀྱི་རྣམ་གཞག 15.ཁས་ལེན་སོང་ཚུལ་གྱི་རྣམ་གཞག 16.དྲུག་སྒྲའི་རྣམ་གཞག 17.ཐལ་འགྱུར་ཆུང་ངུའི་རྣམ་གཞག 18.དུས་གསུམ་གྱི་རྣམ་གཞག 19.རང་མཚན་དང་སྤྱི་མཚན་གྱི་རྣམ་གཞག 20.སེལ་འཇུག་དང་སྒྲུབ་འཇུག་གི་རྣམ་གཞག 21.རིགས་བརྗོད་དང་ཚོགས་བརྗོད་ཀྱི་རྣམ་གཞག22. དགག་སྒྲུབ་ཀྱི་རྣམ་གཞག 23. གཞན་སེལ་གྱི་རྣམ་གཞག24.འགལ་འབྲེལ་ཆེ་བའི་རྣམ་གཞག 25. ཐལ་འགྱུར་ཆེ་བའི་རྣམ་གཞག 26.རྒྱུ་འབྲས་ཆེ་བའི་རྣམ་གཞག 27.བློ་རིག 28.རྟགས་རིག་གི་རྣམ་གཞག་བཅས་སོ། །
ལན། ལྷན་ཅིག་བྱེད་རྐྱེན་ཞེས་པ་ནི་རང་གི་འབྲས་བུའི་རྫས་རྒྱུན་མ་ཡིན་པ་ཞིག་དགོས་ཏེ། དཔེར་ན། མྱུ་གུའི་རྒྱུར་གྱུར་པའི་ཆུ་དང་ལུད་ནི། མྱུ་གུའི་ལྷན་ཅིག་བྱེད་རྐྱེན་ཡིན་གྱི། མྱུ་གུའི་ཉེར་ལེན་མ་ཡིན་ནོ། །ཆུ་དང་ལུད་ནི་རང་འབྲས་མྱུ་གུའི་རྫས་རྒྱུན་མ་ཡིན་ཡང་། མྱུ་གུའི་ཉེར་ལེན་ས་བོན་དང་ལྷན་ཅིག་ཏུ་རང་འབྲས་མྱུ་གུ་སྐྱེད་པར་བྱེད་པའི་རྒྱུ་མཚན་གྱིས་མྱུ་གུའི་ལྷན་ཅིག་བྱེད་རྐྱེན་ཟེར་རོ། །
ལན། རྒྱུན་གཅད་བྱ་གཅོད་བྱེད་ཀྱི་སྒོ་ནས་མི་མཐུན་པར་གནས་པའི་དངོས་པོ་དེ། ལྷན་ཅིག་མི་གནས་འགལ་གྱི་མཚན་ཉིད་ཡིན་ཞིང་། མཚན་གཞི་ནི། སྣང་མུན་གཉིས། ཚ་གྲང་གཉིས།བྱམས་པ་དང་ཞེ་སྡང་གཉིས། དད་པ་དང་མ་དད་པ་གཉིས་ལ་སོགས་པ་སྟེ། དེ་དག་གི་ཕྱི་མ་རྣམས་ནི་རྒྱུན་གཅད་བྱ་སྔ་མ་རྣམས་དེ་དང་དེའི་རྒྱུན་གཅོད་བྱེད་ཡིན་ནོ། །དེའི་སྒྲ་བཤད་ནི། །སྣང་བས་མུན་པ་འཇོམས་ཚུལ་ལ་སོགས་པའི་དཔེ་ཡིས་མཚོན་ཏེ།གཉེན་པོ་བར་ཆད་མེད་ལམ་གྱིས་རང་གི་ངོས་སྐལ་གྱི་སྤང་བྱ་སྤོང་་ཚུལ་དང་། བྱམས་པས་ཞེ་སྡང་གི་གཉེན་པོ་བྱེད་ཚུལ་ལ་སོགས་གཉེན་པོའི་ལམ་རྣམས་ཀྱིས་རང་རང་གི་སྤང་བྱ་སྤོང་བའི་ཚུལ་་་་་་ལེགས་པར་ཤེས་པའི་ཆེད་དུ་མདོ་རྒྱུད་ཐམས་ཅད་ནས་འགལ་བའི་ཆོས་རྣམས་ཀྱི་ནང་ནས་འགལ་བའི་གཞི་གཅིག་དེ་རྒྱུན་གཅད་བྱའམ་གནོད་བྱ་ཡིན་ཞིང་། ཅིག་ཤོས་དེ་དེའི་རྒྱུན་གཅོད་བྱེད་དམ་གནོད་བྱེད་ཀྱང་ཡིན། དེ་གཉིས་ཀ་གཞི་མི་མཐུན་པ་སྟེ་གཞི་མཐུན་མི་སྲིད་པ་ཡང་ཡིན་པ་ཅན་གྱི་འགལ་བ་དེ། ལྷན་ཅིག་མི་གནས་འགལ་ལ་བཞག་པ་ཡིན་ནོ། །
ལན། ལྷན་ཅིག་མི་གནས་འགལ་ལ་དབྱེ་ན། ལྷན་ཅིག་མི་གནས་འགལ་གྱི་དངོས་འགལ་དང་ལྷན་ཅིག་མི་གནས་འགལ་གྱི་་་་་བརྒྱུད་འགལ་གཉིས་ཡོད།
ལན། བརྒྱུད་ནས་གནོད་བྱ་གནོད་བྱེད་དུ་ཞུགས་པའི་སྒོ་ནས་རྒྱུན་ནུས་མཚུངས་སུ་འགྲོགས་སུ་མི་རུང་བའི་དངོས་པོ་དེ།ལྷན་ཅིག་མི་གནས་འགལ་གྱི་བརྒྱུད་འགལ་གྱི་མཚན་ཉིད་ཡིན་་་ཞིང་། མཚན་གཞི་ནི། དུ་བ་སྟོབས་ཆེན་དང་གྲང་རེག་སྟོབས་ཆེན་གཉིས། ཡུལ་རུང་བར་རིམ་གྱིས་འོངས་པའི་མར་མེའི་སྐད་ཅིག་དང་པོ་དང་དེས་བསལ་བྱའི་མུན་པ་གཉིས་དང༌། སྦྱོར་ལམ་དང་མཐོང་སྤང་ལྟ་བུའོ། །དེ་དང་ལྷན་ཅིག་མི་གནས་འགལ་གྱི་ཚད་མས་གནོད་འགལ་དོན་གཅིགདྲི་བ ལྷན་ཅིག་མི་གནས་འགལ་གྱི་དངོས་འགལ་གྱི་མཚན་ཉིད་ག་འདྲ་ཡིན།
ལན། ལྷན་ཅིག་མི་གནས་འགལ་གྱི་དངོས་འགལ་ལ་དབྱེ་ན། བེམ་པོར་གྱུར་པའི་ལྷན་ཅིག་མི་གནས་འགལ་དང་། ཤེས་པར་གྱུར་པའི་ལྷན་ཅིག་མི་གནས་འགལ་གཉིས་ཡོད་དེ། བསྡུས་གྲྭའི་སྤྱི་དོན་ལས། ལྷན་ཅིག་མི་གནས་འགལ་གྱི་དངོས་འགལ་གྱི་དབྱེ་བ་ལ་གཉིས་ཏེ། བེམ་པོ་ལས་གྱུར་པའི་དེ་དང་། ཤེས་པ་ལས་གྱུར་པའི་དེ་དང་གཉིས། ཞེས་གསུངས་པའི་ཕྱིར་རོ། །དེ་ལས་དང་པོའི་མཚན་གཞི་ནི། ཚ་རེག་དང་གྲང་རེག་གཉིས་ལྟ་བུ། གཉིས་པའི་མཚན་གཞི་ནི། སྒྲ་མི་རྟག་པར་རྟོགས་པའི་ཤེས་རབ་དང་། སྒྲ་མི་རྟག་པར་འཛིན་པའི་ལོག་ཤེས་ལྟ་བུའོ། །
ལན། ཁྱོད་རྟག་པ་ཡིན་ན་ཁྱོད་ཡིན་ན་རྟག་པ་ཡིན་པས་མ་ཁྱབ་སྟེ། ཤེས་བྱ་རྟག་པ་ཡིན་ཡང་། ཤེས་བྱ་ཡིན་ན་རྟག་པ་ཡིན་པས་མ་ཁྱབ་པ་གང་ཞིག བུམ་པའི་ལྡོག་པ་རྟག་པ་ཡིན་ཡང་བུམ་པའི་ལྡོག་པ་ཡིན་ན་རྟག་པ་མ་ཡིན་པས་ཁྱབ་པའི་ཕྱིར་རོ།
ལན། རང་རྒྱུ་དགེ་བ་ཟག་བཅས་དང་མི་དགེ་བ་གང་རུང་ལས་བྱུང་ཞིང་རྒྱུད་ཀྱིས་བསྡུས་པའི་མ་སྒྲིབ་ལུང་མ་བསྟན་གྱི་་་ཕུང་བོ་དེ་རྣམ་སྨིན་གྱི་འབྲས་བུའི་མཚན་ཉིད། རྣམ་སྨིན་དང་རྣམ་སྨིན་གྱི་འབྲས་བུ་དོན་གཅིག མཚན་གཞི་ནི་ཟག་བཅས་ཉེར་ལེན་གྱི་ཕུང་བོ་ལྔའོ། །།དེ་ལ་རྣམ་སྨིན་གྱི་འབྲས་བུ་ཞེས་བརྗོད་པའི་རྒྱུ་མཚན་ཡོད་དེ། སྔོན་གྱི་ལས་ཀྱི་རྣམ་པར་སྨིན་པ་ཡང་ཡིན་ལ།འབྲས་བུ་ཡང་ཡིན་པས་དེ་ལྟར་བརྗོད་པའི་ཕྱིར། ཟག་བཅས་ཉེར་ལེན་གྱི་ཕུང་བོ་ལྔ་པོ་དེ་མ་སྒྲིབ་ལུང་མ་བསྟན་ཡིན་ཏེ། ཉོན་སྒྲིབ་དང་ཤེས་སྒྲིབ་གང་ཡང་མིན་པས་མ་སྒྲིབ་དང༌། དགེ་མི་དགེ་གང་ཡང་མ་ཡིན་པས་ལུང་མ་བསྟན་ཡིན་པའི་ཕྱིར་རོ། །
ལན། གང་ཟག་གི་བདག་མེད་ཡིན་ན་ཡོད་པ་ཡིན་པས་མ་ཁྱབ་སྟེ། རི་བོང་གི་རྭ་དེ་གང་ཟག་གི་བདག་མེད་ཡིན་ཡང་ཡོད་པ་མ་ཡིན་པའི་ཕྱིར་ཏེ། མེད་པ་ཡིན་པའི་ཕྱིར། དེར་ཐལ། ཚད་མས་མ་དམིགས་པ་ཡིན་པའི་ཕྱིར་རོ། །
ལན། ལྡོག་པ་རིགས་གཅིག་པའི་བྱེ་བྲག་ཅིག་སྟེ། སྒྲུབ་པར་གྱུར་པའི་ལྡོག་པ་རིགས་གཅིག་པ་ཞེས་པ་བརྡ་ལ་བྱང་མ་བྱང་་གི་གང་ཟག་གང་གིས་ཀྱང་མཐོང་ཙམ་ཉིད་ནས་འདི་དང་འདི་་་་འདྲའོ་སྙམ་པའི་བློ་ངང་གིས་སྐྱེད་ནུས་པའི་དངོས་པོ། དྲིལ་བུའི་སྒྲ་དང་གླིང་བུའི་སྒྲ་ལྟ་བུ་བེམ་པོའི་ཆ་དང༌། སྔོ་འཛིན་མིག་ཤེས་དང་ཁྲར་འཛིན་མིག་ཤེས་ལྟ་བུ་ཤེས་པའི་ཆ་དང༌། བུམ་པའི་མི་རྟག་པ་དང་ཀ་བའི་མི་རྟག་པ་ལྟ་བུ་ལྡན་མིན་འདུ་བྱེད་ཀྱི་ཆ་བཅས་རང་་་་བཞིན་གྱི་ལྡོག་པ་རིགས་མཚུངས་པ་རྣམས་སོ། 
ལན། ངོ་བོ་གཅིག་ཏུ་འབྲེལ་བ་ནི། བུམ་པ་དང་ཤེས་བྱ་གཉིས་ལྟ་བུ་འབྲེལ་བ་ཅན་གྱི་ཆོས་གཉིས་ངོ་བོ་གཅིག་ཏུ་འདྲེས་་་་་་པའི་ཆ་དང་། དེ་གཉིས་ངོ་བོ་གཅིག་ཏུ་འདྲེས་པའི་དབང་གིས་ཅིག་ཤོས་ལོག་ན་ཅིག་ཤོས་ལྡོག་པར་འགྱུར་བའི་ཅིག་ཤོས་ལྡོག་བྱ་་་ཡིན་པའི་ཆ་དང་། ཅིག་ཤོས་ལྡོག་བྱེད་ཡིན་པའི་ཆ་དང་། དེ་གཉིས་ངོ་བོ་གཅིག་པའི་ལྡོག་བྱ་ལྡོག་བྱེད་ཡིན་པའི་དབང་གིས་་ཁྱབ་བྱ་དང་ཁྱབ་བྱེད་ཡིན་པའི་ཆ་རྣམས་བསྡོམས་པ་དེ་ཡིན་ནོ། །
ལན། དངོས་འགལ་ལ་ལྡོག་པའི་སྒོ་ནས་དབྱེ་ན། ཕན་ཚུན་རྣམ་བཅད་དང་ཡོངས་གཅོད་ཀྱི་སྒོ་ནས་མི་མཐུན་པར་གནསཔ་ཡོད་དང་མེད། ཡིན་དང་མིན་ལྟ་བུ་ཕན་ཚུན་སྤང་འགལ་གྱི་དངོས་འགལ་དང་། དངོས་སུ་གནོད་བྱ་གནོད་བྱེད་དུ་གྱུར་པ།སྣང་མུན་དང༌། ཚ་གྲང་ལྟ་བུ་ལྷན་ཅིག་མི་གནས་འགལ་གྱི་དངོས་འགལ་ཏེ་གཉིས་སོ། 
ལན། རྟོག་བྲལ་ཞེས་པ་སྟེ་རྟོག་པ་མ་ཡིན་པ་ཞིག་དགོས་ལ། མ་འཁྲུལ་བ་ཞེས་སྨྲས་པས། གངས་རི་སྔོན་པོར་སྣང་བའི་དབང་ཤེས་དང་། དུང་དཀར་སེར་པོར་སྣང་བའི་དབང་ཤེས།སྨིག་རྒྱུ་ཆུར་སྣང་བའི་དབང་ཤེས་སོགས་འཁྲུལ་ཤེས་ཡིན་པས་་་་་་་་མངོན་སུམ་མིན་ནོ།
ལན། རྟོག་པས་བཏགས་ཙམ་དུ་གྲུབ་པའི་ཆོས་ཀུན་རྫོབ་བདེན་པའི་མཚན་ཉིད། རྟོག་པའི་བཏགས་ཙམ་ཞེས་བདེན་པར་གྲུབ་པ་མ་ཡིན་པ་དང་། ཆོས་ཞེས་རི་བོང་རྭ་ལྟ་བུ་ཀུན་རྫོབ་བདེན་པ་མ་ཡིན་པ་གཅོད། མཚན་གཞི ནམ་མཁའ་སོགས་རྟག་པ་ཐམས་ཅད། ནམ་མཁའ་ཀུན་རྫོབ་བདེན་པ་ཡིན་ཏེ། བློས་བཏགས་ཙམ་དེའི་ངོ་བོར་བདེན་པ་ཡིན་པའི་ཕྱིར། བློ་རྟོག་ངོ་ཙམ་དུ་བདེན་པ་ཡིན་པས་ཀུན་རྫོབ་བདེན་པ་ཡིན་པས་ཀུན་རྫོབ་བདེན་པ་ཡིན་གྱི་སྤྱིར་བདེན་པ་མ་ཡིན་ཏེ་རྫུན་པ་ཡིན་པའི་ཕྱིར་ཏེ།རྟོག་ངོར་ཤར་ཙམ་ལས་རང་མཚན་གྱིས་གྲུབ་པ་ཅུང་ཟད་ཀྱངམེད་པ་ཡིན། ཐ་སྙད་བདེན་པ། ཀུན་རྫོབ་བདེན་པ། རྟག་པ་རྣམས་དོན་གཅིག་ཡིན།
ལན། རྟགས་སྟོབས་ཀྱིས་རང་ཡུལ་ཇི་བཞིན་རྟོགས་པ་སྟེ།དཔེར་ན། སྒྲ་མི་རྟག་རྟོགས་ཀྱི་རྗེས་དཔག་ལ་མཚོན་ན། སྒྲ་མི་རྟག་པ་གཞལ་བྱ། །སྒྲ་མི་རྟག་པར་སྒྱུར་པའི་ཚུལ་གསུམ་ཚང་བའི་གཏན་ཚིགས་ལས་སྒྲ་མི་རྟག་པའི་རྣམ་པར་ཤར་ནས་སྒྲ་མི་རྟག་པ་་ལ་གསར་དུ་མི་བསླུ་བའི་ཤེས་པ་ཚད་མ། སྒྲ་མི་རྟག་པར་དངོས་སུ་རྟོགས་པ་རྗེས་དཔག་གི་ཚད་འབྲས་ཡིན་པ་ལྟ་བུའོ། །
ལན། རྟགས་གསལ་ཐ་དད་ཀྱི་ཐལ་འགྱུར་ཞེས་པ་ནི།དཔེར་ན། སྒྲ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར། ཞེས་པའི་རྟག་པ་དེ་རྟགས་ཡིན་པ་དང༌། མ་བྱས་པ་དེ་གསལ་བ་ཡིན་ལ། རྟག་པ་དང་མ་བྱས་པ་གཉིས་ཐ་དད་ཡིན་པས།རྟགས་གསལ་ཐ་དད་ཀྱི་ཐལ་འགྱུར་ཟེར། འདིས་རྟགས་གསལ་ཐ་མི་དད་པ་ཡང་ཤུགས་ནས་རྟོགས་པར་བྱའོ། 
ལན། སྒྲ་དོན་འདྲེས་རུང་དུ་འཛིན་པའི་ཞེན་རིག་དང་བྲལ་བའི་ཤེས་པ་དེ་རྟོག་མེད་ཤེས་པའི་མཚན་ཉིད། མཚན་གཞི།བུམ་འཛིན་མིག་ཤེས་དང་སྒྲ་འཛིན་རྣ་ཤེས་ལྟ་བུ། རང་ཡུལ་མཐོང་བ་ལ་དོན་སྤྱིའི་སྣང་བ་མེད་པའི་སྒྲ་དོན་འདྲེས་རུང་དུ་འཛིན་པའི་་ཞེན་རིག་དང་བྲལ་ཏེ་རང་ཡུལ་གང་ཡིན་པ་དེ་གསལ་བར་སྣང་བའི་ཤེས་པ་ཐམས་ཅད་རྟོག་མེད་ཀྱི་ཤེས་པ་ཡིན་ནོ། །
ལན། ཐལ་ངག་ཏུ་བཀོད་པ་ཐལ་འགྱུར་གྱི་མཚན་ཉིད།དེ་ཡང་ཚད་མ་མདོ་ལས། ཐལ་འགྱུར་ཕྱོགས་ཆོས་ཅན་མིན་ཕྱིར། །ཁས་བླངས་སྔོན་དུ་སོང་བ་ལས། །དེ་བཞིན་རྟགས་དང་དམ་བཅའ་ཡིས། །སྐྱོན་བརྗོད་སུན་འབྱིན་དུ་ཤེས་བྱ། །ཞེས་པ་ལྟར། དཔེར་ན།བུམ་པ་ཆོས་ཅན། མ་བྱས་པ་ཡིན་པར་ཐལ། རྟག་པ་ཡིན་པའི་ཕྱིར། ཞེས་པ་ལྟ་བུ་སྟེ། ཕ་རོལ་པོས་བུམ་པ་རྟག་པ་ཡིན་པར་ཁས་བླངས་པ་ལ། ཕྱི་རྒོལ་གྱིས་འོ་ན་བུམ་པ་བྱས་པ་མ་ཡིན་པར་ཐལ་བར་འགྱུར་དགོས་ཏེ་ཞེས་སུན་འབྱིན་འཕངས་པའི་ངག་ལྟ་བུ་ལ་་་་ཐལ་འགྱུར་ཟེར། དེས་ན་ཐལ་འགྱུར་དང་སུན་འབྱིན་དོན་གཅིགངག་སྦྱོར་དང་ཐལ་འགྱུར་མི་འདྲ། བུམ་པ་ཆོས་ཅན། དངོས་པོ་ཡིན་ཏེ། དོན་བྱེད་ནུས་པ་ཡིན་པའི་ཕྱིར། ལྟ་བུ་ལ་ངག་སྦྱོར་ཟེར།
ལན། ཚད་མ་གང་ཞིག་རང་ཉིད་ཚད་མ་ཡིན་པར་གཞནསྟོབས་ཀྱིས་ངེས་པ་འདྲེན་པ། དཔེར་ན། ཨུཏྤལ་ངོ་མི་ཤེས་པའི་གང་ཟག་གི་རྒྱུད་ཀྱི་ཨུཏྤལ་འཛིན་པའི་དབང་མངོན་དང་། ཚད་མའི་བརྡ་ལ་མ་བྱང་བའི་སྐྱེས་བུའི་རྒྱུད་ཀྱི་ཚད་མ་ལྟ་བུའོ། །
ལན། དེ་ལ་དབྱེ་ན། ཆོས་ཀྱི་སྐྱེ་མཆེད་པའི་གཟུགས་ཡིན་པར་གྱུར་པའི་བསྡུས་པ་ལས་གྱུར་པའི་གཟུགས་དང༌། མངོན་པར་སྐབས་ཡོད་པའི་གཟུགས་དང་། ཡང་དག་པར་བླངས་པ་ལས་བྱུང་བའི་གཟུགས་དང༌། ཀུན་བཏགས་པའི་གཟུགས་དང༌། དེར་གྱུར་པའི་དབང་འབྱོར་པའི་གཟུགས་ཏེ་ལྔ་ཡོད་དོ། །དེ་ལས་དང་པོ་ནི།རྡུལ་ཕྲ་རབ་ཡིན། གཉིས་པ་ནི། ཡིད་ཤེས་ཁོ་ན་ལ་བར་གྱི་སྣང་བ་སྐྱ་སེང་བོར་སྣང་བ་དང་སེང་སེང་བོར་སྣང་བ་སོགས་ཡིན། གསུམ་པ་ནི། རྣམ་པར་རིག་བྱེད་མ་ཡིན་པའི་གཟུགས་ཡིན། བཞི་པ་ནི།མི་སྡུག་པ་སྒོམ་པའི་ཏིང་ངེ་འཛིན་གྱི་ངོར་གསལ་བར་སྣང་བའི་་་་་་ཀེང་རུས་ཀྱི་གཟུགས་བརྙན་དང་རྣམ་པ་བུམ་པ་ལ་སོགས་པའོ།ལྔ་པ་ནི། ཟད་པར་གྱུར་པའི་ཏིང་ངེ་འཛིན་ལ་སོགས་པའི་ཡུལ་དུ་སྣང་བའི་ས་ཆུ་མེ་རླུང་ནམ་མཁའ་ལ་སོགས་པ་ཡིན་ནོ། །
ལན། དེ་ནི་ཐལ་འགྱུར་དེ་ལ་ཆོས་ཅན་དུ་མ་ཡོད་པའི་དོན་ཏེ། དཔེར་ན། སྒྲ་ཆོས་ཅན། བུམ་པ་ཆོས་ཅན། ཀ་བ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པ་ལྟ་བུ་སྟེ། ཆོས་ཅན་གསུམ་ཡོད་པས། ཆོས་ཅན་དུ་མ་སྤུངས་པའོ། །
ལན། གཞི་དེ་ཁྱད་གཞིར་བརྗོད་པའི་སྒྲ་དེ། གཞི་དེ་ལ་ལྟོས་ཏེ་ཆོས་ཅན་བརྗོད་པའི་སྒྲའི་མཚན་ཉིད་ཡིན་ཞིང་། འདི་དང་ཁྱད་པར་གཞན་མི་སྤོང་བའི་སྒྲ་གཉིས་དོན་གཅིག མཚན་གཞི་ནི།སྒྲ་མི་རྟག་ཅེས་བརྗོད་པའི་སྒྲ་ལྟ་བུའོ། །དེའི་སྒྲ་བཤད་ནི། དཔེར་ན་སྒྲ་མི་རྟག་ཅེས་བརྗོད་པའི་སྒྲ་དེས་ཁྱད་པར་དུ་འབྱེད་པའི་ཆོས་་མི་རྟག་པ་དེས་མི་རྟག་པ་དང་མི་ལྡན་པའི་ནམ་མཁའ་ལ་སོགས་པ་ལས་ཁྱད་པར་དུ་བྱ་བའི་གཞི་སྒྲ་དེ་མི་རྟག་པའི་ཁྱད་ཆོས་དང་མི་་་་ལྡན་པ་དག་ལས་ཁྱད་པར་དུ་བྱ་བའི་གཞི་རུ་བརྗོད་པའི་སྒྲ་ལྟ་བུ།གཞི་དེ་གཞི་གཞན་ལས་ཁྱད་པར་དུ་འབྱེད་ཆོས་གང་གིས་ཁྱད་པར་དུ་བྱ་བའི་གཞི་རུ་བརྗོད་པའི་སྒྲ་དེ། གཞི་དེ་ལ་ལྟོས་པའི་ཆོས་ཅན་བརྗོད་པའི་སྒྲ་ཡིན་ཞེས་པའོ། །དྲི་བ ཆོས་ཅན་དུ་མ་སྤུངས་པའི་ཐལ་འགྱུར་ཞེས་པའི་དོན་ཅི་ཡིན།
ལན། དེ་ནི་ཐལ་འགྱུར་དེ་ལ་ཆོས་ཅན་དུ་མ་ཡོད་པའི་དོན་ཏེ། དཔེར་ན། སྒྲ་ཆོས་ཅན། བུམ་པ་ཆོས་ཅན། ཀ་བ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པ་ལྟ་བུ་སྟེ། ཆོས་ཅན་གསུམ་ཡོད་པས། ཆོས་ཅན་དུ་མ་སྤུངས་པའོ། །
ལན། ཆོས་མི་མཐུན་པའི་དཔེ་ལྟར་སྣང་ལྔའི་ནང་ཚན་གསུམ་པ། གཏན་ཚིགས་རིག་པའི་སྦྱོར་བ་འགོད་ཚུལ་གྱི་ཆོས་མི་མཐུན་པའི་དཔེ་དེ་སྒྲུབ་བྱེད་དང་བསྒྲུབ་བྱ་གཉིས་ཀ་ལྡོག་པ་མེད་་་པའི་སྐྱོན་ལ་ཟེར། དཔེར་ན། སྒྲའི་བསྟན་བཅོས་ཀྱིས་ཡོད་པའི་བསྟན་བཅོས་ལ་ལྟོས་ནས་སྒྲ་རྟག་སྟེ། ཐོགས་པ་མེད་པའི་ཕྱིར།ཆོས་མི་མཐུན་པའི་དཔེར་ནམ་མཁའ་བཞིན་ཞེས་བརྗོད་ན། ནམ་མཁའ་ནི་རྟག་པ་ཉིད་དང༌། ཐོགས་པ་མེད་པ་ཉིད་མི་ལྡོག་པ་སྟེ་ཞེས་ནམ་མཁའ་རྟག་པ་ཉིད་ཡིན་པའི་ཕྱིར་རོ། །ཐོགས་པ་མེད་པའི་ཕྱིར་རོ། །
ལན། སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་པ་ལྟ་བུ། དེ་ཡང་སྔར་སྒྲ་རྟག་པར་ཁས་བླངས་ན་ཁྱབ་རྟགས་ཚད་མས་གྲུབ་ཅིང་དམ་བཅའ་ལ་ཁས་བླངས་ཀྱི་བསལ་་་་བ་འབབ་པའི་ཐལ་འགྱུར་ཡང་དག་དང་། སྒྲ་རྟག་པར་ཁས་མ་བླངས་ན་ཁྱབ་རྟགས་ཚད་མས་གྲུབ་ཅིང་དམ་བཅའ་ལ་བསལ་བ་་་་་་མེད་པས་རྒོལ་བ་དེ་ལ་ཐལ་འགྱུར་ལྟར་སྣང་དུ་འགྱུར་བའོ། །
ལན། གཏན་ཚིགས་རིག་པའི་སྦྱོར་བ་འགོད་ཚུལ་ལ་ཆ་ཤས་གསུམ་ལྡན་གྱི་དང་པོ་ཕྱོགས་ནི་རང་གིས་བསྒྲུབ་པར་བྱ་བར་་་འདོད་པ་བསྒྲུབ་བྱའམ་ཕྱོགས་ཡིན་པ་དང་། གཉིས་པ་དཔེ་ནི་མངོན་སུམ་གྱིས་མཐོང་བའི་དངོས་པོ་དཔེ་རུ་འཇོག་པ། གསུམ་པ་རྟགས་ནི་རྒྱུ་མཚན་ཡང་དག་པ་བཀོད་པར་བརྟེན་ནས་ཕ་རོལ་་་་་་་པོར་དམ་བཅས་པའི་དོན་ཁས་ལེན་བྱེད་དུ་འཇུག་པའོ། །
ལན། གཏན་ཚིགས་སམ་རྒྱུ་མཚན་ལ་རྟགས་ཟེར་ཏེ།དཔེར་ན། བྱས་པའི་རྟགས་ཀྱིས་སྒྲ་མི་རྟག་པར་བསྒྲུབ་པ་ན། བྱས་པ་རྟགས་སུ་བཀོད་པའམ་རྒྱུ་མཚན་དུ་བཀོད་པ་ལྟ་བུ་ཡིན་ཞིང་།དེ་སྒྲུབ་ཀྱི་སྒྲུབ་པའི་ཆོས་དང༌། ཕྱོགས་ཀྱི་ཆོས། སྒྲུབ་བྱེད། གཏན་ཚིགས། རྒྱུ་མཚན་རྣམས་དོན་གཅིག་གོ།
ལན། ཐ་དད་ཡིན་པ་ཙམ་གྱིས་འགལ་བར་མི་འགྲོ་བའི་རྒྱུ་མཚན་ནི། ཐ་དད་ཡིན་ཡང་གཞི་མཐུན་སྲིད་པ་ཡོད་པ་ཡིན། དཔེར་ན། གོས་དང་ཕྱུ་བ་གཉིས་ལྟ་བུ་ཐ་དད་ཡིན་ཡང་གཞི་མཐུན་སྲིད་པ་ཡིན། ཕྱུ་བ་ནི་གོས་ཀྱང་ཡིན་ལ་ཕྱུ་བ་ཡང་ཡིན་པས་ཐ་དད་ཡིན་ཙམ་གྱིས་འགལ་བར་མི་འགྲོ་བའི་རྒྱུ་མཚན་དེ་ལྟར་རོ། །
ལན། དྲི་འཛིན་པའི་ཡིད་ཀྱི་དབང་པོའི་མངོན་སུམ་སྟེ།རང་གི་བདག་རྐྱེན་དྲི་འཛིན་ཡིད་ཀྱི་དབང་པོ་ལས་དངོས་སུ་སྐྱེས་་་པའི་གཞན་རིག་གི་ཤེས་པ་རྟོག་བྲལ་མ་འཁྲུལ་བ། དྲི་འཛིན་དབང་མངོན་སྐད་ཅིག་ཕྱི་མ་ལྟ་བུ། རང་གི་གཟུང་དོན་གྲོགས་སུ་ཡོད་པའི་དབང་མངོན་གཅིག་གིས་དེ་མ་ཐག་རྐྱེན་བྱས་པ་ལས་བྱུང་བའི་གཞན་རིག་གི་ཤེས་པ་རྟོག་བྲལ་མ་འཁྲུལ་བའོ། །
ལན། དྲི་ལ་དབྱེ་ན། རྩ་བའི་སྒོ་ནས་གཉིས་ཡོད་དེ། དྲི་ཞིམ་པ་དང་མི་ཞིམ་པ་གཉིས། ཡན་ལག་གི་སྒོ་ནས་དབྱེ་ན་བཞི་ཡོད་དེ། དྲི་ཞིམ་པ་ལ་མཉམ་མི་མཉམ་གཉིས་དང༌། མི་ཞིམ་པ་ལ་མཉམ་མི་མཉམ་གཉིས་ཡོད། ཡང་དྲི་ལ་དབྱེ་ན། ཙན་དན་གྱི་དྲི་ལྟ་བུ་ལྷན་སྐྱེས་ཀྱི་དྲི་དང་། སྦྱར་སྤོས་ཀྱི་དྲི་ལྟ་བུ་སྦྱར་བྱུང་གི་དྲི་ཞེས་དབྱེ་ཚུལ་ཡང་ཡོད།
ལན། ཁམས་གསུམ་ཆོས་ཀྱི་རྒྱལ་པོ་ཤར་ཙོང་ཁ་པ་་ཆེན་པོས་མཛད་པའི་སྔགས་རིམ་ཆེན་མོ་ལས། དེ་ལ་འདིར་སྡེ་བདུན་ལ་སོགས་པའི་རིགས་པའི་བསྟན་བཅོས་རྣམས་ནི། རང་གི་སྟོན་པ་སངས་རྒྱས་དང་། དེའི་བསྟན་པ་ལུང་རྟོགས་གཉིས་དང༌། དེ་དག་ཚུལ་བཞིན་ཉམས་སུ་ལེན་པ་ལ་ཚིག་ཙམ་མིན་པའི་གུས་པ་ཆེན་པོ་་སྐྱེད་པའི་ཐབས་མཆོག ཅེས་གསུངས་པ་ལྟར་རིགས་པའི་བསྟན་བཅོས་འདི་དག་གིས་རྒྱལ་བའི་ལུང་རྟོགས་ཀྱི་བསྟན་པ་དང་། དེ་སྟོན་པའི་སྟོན་པ་སངས་རྒྱས་བཅོས་ལྡན་འདས་དང༌། བསྟན་པའི་དོན་ཚུལ་བཞིན་ཉམས་སུ་ལེན་པའི་དགེ་འདུན་རྣམས་སྐྱོན་དང་་་་་བྲལ་བར་རིགས་པ་དྲི་མ་མེད་པས་གཏན་ལ་འབེབས་ཤིང་། འདི་ལ་བརྟེན་ནས་དེ་ལྟ་བུའི་སྐྱབས་མཆོག་གསུམ་སྐྱོན་བྲལ་དུ་རྟོགས་་་་པ་ནི་རིགས་པའི་བསྟན་བཅོས་འདི་དག་གི་དགོས་པ་ཡིན་ནོ། །གཞན་ཡང་། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གི་དོན་རྣམས་མ་འདྲེས་པར་ལྟ་མཁས་པ། དེ་དག་གི་དོན་ཕྱིན་ཅི་མ་ལོག་པར་ཡིད་ལ་འཛིན་མཁས་པ། ཚིག་སྔ་ཕྱིའི་ཆ་རྣམས་སོ་སོར་མ་འཁྲུགས་པར་གཞུང་གི་དོན་རྣམས་ཡོངས་རྫོགས་དགེ་བའི་མཉན་མཁས་པ།བཤེས་གཉེན་གྱི་མན་ངག་ལྟར་མ་ཆད་མ་ལུས་པར་བཤད་མཁས་་་་པ། དེ་ལྟར་ལྟ་འཛིན་ཉན་བཤད་སོགས་ཀྱིས་ཟབ་མོའི་དོན་རྣམས་འཚོལ་ཞིང་རྟོགས་པའི་ཐབས་དམ་པ་ནི་བསྡུས་གྲྭར་སྦྱོང་བའི་་་་་་་་དགོས་པ་ཡིན་ཏེ། ཡབ་རྗེ་སྐལ་ལྡན་རྒྱ་མཚོས། གང་ཞིག་བསྡུས་སྦྱོར་གྲུ་ཆེན་ནས། །གཞུང་བཟང་ནོར་བུའི་གླིང་བགྲོད་ལ། །ཐབས་འདི་སྐྱ་པ་ལྟར་གཅེས་པས། །དེད་དཔོན་བདག་གིས་སྦྱིན་པར་བྱ། །ཞེས་གསུངས་པ་ལྟར་གཞུང་ཆེན་མོ་རྣམས་ཀྱི་དོན་ལ་འཇུག་པ་ལ་་་ཐབས་དམ་པར་གྱུར་པ་བསྡུས་སྦྱོར་ལ་བརྟེན་དགོས་པ་ཡིན།དཔེར་ན། རྒྱ་མཚོའི་ཕ་རོལ་ཏུ་ནོར་བུ་ལེན་པར་བསྐྱོད་པ་ལ་སྐྱ་པ་ལྟར་གཅེས་པར་འཛིན་དགོས་ཤིང་དོན་མེད་བྱིས་པའི་རྩེད་མོ་འདྲར་མཐོང་ནས་རིགས་འཁྱོག་དང་ལོང་གཏམ་དུ་སྨྲ་བ་དག་ནི་་ཆོས་སྤོང་གི་ལས་བསགས་པ་ལས་གཞན་ཅི་ཞིག་སྟེ། མཁན་ཆེན་དགེ་འདུན་རྒྱ་མཚོས། བསྡུས་སྦྱོར་བཤད་ཉན་འཛིན་རྩོད་ལྷུར་ལེན་དགོས། །ཞེས་པ་ནས། མི་བཟད་སྡིག་ལས་བཟློག་དང་སྐལ་ལྡན་རྣམས། །ཞེས་གསུངས་པ་ལྟར་ལགས་ལ། དེ་གསུང་རབ་དགོངས་འགྲེལ་དང་བཅས་པ་རྣམས་ཀྱི་དགོངས་དོན་འཚོལ་བའི་་་རིགས་པ་དྲི་མ་མེད་པའི་སྒོ་འབྱེད་ཀྱི་ལྡེ་མིག་ལྟ་བུ་ཡིན་ཙ་ན། ཐོག་མར་རིགས་པའི་སྒོ་འབྱེད་བསྡུས་གཞུང་ལ་སྦྱོང་དགོས་པའི་རྒྱུ་་་་་མཚན་ཡང་དེ་ལྟར་ལགས་སོ། །
ལན། སྐྱེས་བུའི་ཤེས་རྒྱུད་ཀྱིས་བསྡུས་པའི་གཟུགས་དེ་ནང་གི་གཟུགས་ཀྱི་མཚན་ཉིད། ནང་གི་གཟུགས་དང་དབང་པོ་ལྔའི་གཟུགས་དོན་གཅིག སྐྱེས་བུའི་ཤེས་རྒྱུད་ཀྱིས་མ་བསྡུས་པའི་གཟུགས་དེ་ཕྱིའི་གཟུགས་ཀྱི་མཚན་ཉིད་དོ། །
ལན། ནང་རིག་པའི་བསྟན་བཅོས་ཡིན་ལ་ཚད་མའིབསྟན་བཅོས་མ་ཡིན་པ། འདུལ་བ་མདོ་ལྟ་བུ། ཚད་མའི་བསྟན་བཅོས་ཡིན་ལ་ནང་རིག་པའི་བསྟན་བཅོས་མ་ཡིན་པ། བྲམ་ཟེ་རྐང་མིག་གིས་བྱས་པའི་རྟོག་གེའི་ཚིག་དོན་བཅུ་དྲུག་སྟོན་པའི་གཞུང་་་་ལྟ་བུ། གཉིས་ཀ་ཡིན་པ། ཚད་མ་སྡེ་བདུན་ལྟ་བུ། གཉིས་ཀ་མ་ཡིན་པ། གསོ་དཔྱད་ཀྱི་གཞུང་ལྟ་བུ་སྟེ་མུ་བཞི་ཡོད།
ལན། ནམ་མཁའ་དང་ནམ་མཁའི་ཁམས་དོན་གཅིག་མིན། ནམ་མཁའ་ནི་འདུས་མ་བྱས་ཡིན་ལ། ནམ་མཁའི་ཁམས་ནི་སྒོའི་ནང་དང་ཁ་སྣ་སོགས་ཀྱི་བུ་ག་ཉིན་མོར་སྣང་བ་དང་མཚན་མོར་མུན་པའི་རང་བཞིན་ཅན་གྱི་གཟུགས་ཀྱི་སྐྱེ་མཆེད་ཡིན་པའི་་་་ཕྱིར། དེ་བཞིན་དུ་རྣམ་ཤེས་དང་རྣམ་ཤེས་ཀྱི་ཁམས་གཉིས་ཀྱང་དོན་མི་འདྲ་སྟེ། རྣམ་ཤེས་ལ་ནི་ཟག་བཅས་ཟག་མེད་ཀུན་ཡོད་ལ།རྣམ་ཤེས་ཀྱི་ཁམས་ནི་འཁོར་བར་སྐྱེ་བའི་རྟེན་དུ་གྱུར་པའི་རྣམ་ཤེས་ཁོ་ན་རྣམ་ཤེས་ཀྱི་ཁམས་ཡིན་གྱི་རྣམ་ཤེས་ཐམས་ཅད་མ་ཡིན་་པའི་ཕྱིར་ཞེས་ཟེར་རོ། 
ལན། ཕན་ཚུན་སྤང་འགལ་ལ་དབྱེ་ན། ཕན་ཚུན་སྤང་འགལ་གྱི་དངོས་འགལ་དང་ཕན་ཚུན་སྤང་འགལ་གྱི་བརྒྱུད་འགལ་་གཉིས་ཡོད།
ལན། བློ་གང་རུང་ཞིག་གི་འཛིན་སྟངས་ཀྱི་ཡུལ་ཡིན་ན་འཛིན་སྟངས་ཀྱི་ཡུལ་ཡིན་པས་མ་ཁྱབ་སྟེ། རི་བོང་རྭ་རི་བོང་རྭ་འཛིན་རྟོག་པའི་འཛིན་སྟངས་ཀྱི་ཡུལ་ཡིན་ཡང་། འཛིན་སྟངས་ཀྱི་ཡུལ་མ་ཡིན་པའི་ཕྱིར་ཏེ། ཡུལ་མ་ཡིན་པའི་ཕྱིར། དེར་ཐལ། མེད་པ་ཡིན་པའི་ཕྱིར་རོ། །
ལན། བློའི་མཚན་ཉིད་ནི། རང་ཡུལ་སྣང་བའི་རིག་པ་དེ་ཡིན་ཞིང་། བློ་དེ་ནི་རང་ཡུལ་ཀ་བ་ལྟ་བུའི་ཡོད་པའམ་རི་བོང་གི་རྭ་ལྟ་བུའི་མེད་པ་ཞིག་ཡིན་ཡང་རུང་རང་ཡུལ་དེ་བློ་རང་གི་ངོར་་་་སྣང་ཞིང་འཆར་བའི་བློ་ཞིག་ཡིན་ཞེས་པའོ། །དེའི་མཚན་གཞི་ནི།མིག་ཤེས། དད་པ། འདོད་ཆགས། ཞེ་སྡང་ལྟ་བུའོ། །བློ་ལ་དབྱེ་ན།སེམས་དང་སེམས་བྱུང་གཉིས་དང༌། རྟོག་བཅས་རྟོག་མེད་གཉིསབློ་རིག་བདུན། ཚད་མ་དང་ཚད་མིན་གཉིས། རྟོགས་པའི་བློ་དང་མ་རྟོགས་པའི་བློ་གཉིས། ཁྲུལ་ཤེས་དང་མ་འཁྲུལ་བའི་ཤེས་པ་གཉིས་བཅས་སུ་དབྱེ་བ་སྟེ་དྲུག་གོ །
ལན། དབྱིབས་དང་ཁ་དོག་གི་འཇོག་ཚུལ་ནི། དཔེར་ན་དཀར་པོ་དེ་དབྱིབས་ཡིན་ན་དཀར་པོ་འཛིན་པའི་རྟོགས་པའི་བློས་རང་གི་གཟུང་བྱའི་དཀར་པོ་དེའི་དབྱིབས་ཀྱི་རྣམ་ཆ་དེ་ཤར་ཞིང་།དཀར་པོ་དབྱིབས་ཡིན་པར་སྣང་བའི་སྒོ་ནས་མ་བཟུང་བར་འཛིན་མི་ནུས་དགོས་ཀྱང་། དཀར་པོ་འཛིན་པའི་བློས་དབྱིབས་ཀྱི་ཆ་འཛིན་མི་དགོས་པར་དཀར་པོ་འཛིན་ནུས་པ་དང༌། རིང་པོ་དེ་ཁ་དོག་ཡིན་ན་རིང་པོ་འཛིན་པའི་རྟོག་ངོར་ཁ་དོག་གི་རྣམ་ཆ་མ་ཤར་བར་འཛིན་མི་ནུས་དགོས་ཀྱང་། རིང་པོ་འཛིན་ཚེ་རྟོག་ངོར་ཁ་དོག་གི་རྣམ་ཆ་ཅུང་ཟད་ཀྱང་མ་ཤར་ཡང་རིང་པོ་འཛིན་ནུས་པ་་་་་དང་། སྤྲིན་ནི་རང་འཛིན་རྟོག་པ་ལ་དབྱིབས་དང་ཁ་དོག་གཉིས་ཀའི་རྣམ་ཆ་མ་ཤར་བར་འཛིན་མི་ནུས་ལ། གཉིས་ཀ(དབྱིབས་དང་ཁ་དོག)ཤར་ནས་འཛིན་དགོས་པས་ན། དབྱིབས་དང་ཁ་དོག་གཉིས་ཀ་བཞག་པ་ཡིན་ནོ། །དེ་ཡང་མདོར་ན་དཀར་པོ་དབྱིབས་ཡིན་ན་དཀར་པོ་འཛིན་པའི་བློ་ངོར་དཀར་པོ་དབྱིབས་ཡིན་པར་་་་སྣང་ནས་དཀར་པོ་དེ་འཛིན་དགོས་ཀྱང་། དེ་ལ་དཀར་པོ་དེ་དབྱིབས་ཡིན་པར་མི་སྣང་བས་དཀར་པོ་དབྱིབས་མ་ཡིན། རིང་པོ་ཁ་དོག་ཡིན་ནའང་དེ་ལྟར་ཡིན་དགོས་ཀྱང་རིང་པོ་འཛིན་པའི་བློ་་་ངོར་རིང་པོ་ཁ་དོག་ཡིན་པར་མི་སྣང་བས་རིང་པོ་ཁ་དོག་མ་ཡིན།སྤྲིན་འཛིན་པའི་བློ་ལ་སྤྲིན་དེ་དབྱིབས་དང་ཁ་དོག་གཉིས་ཀར་་་་་་སྣང་བས་ན་དེ་ནི་གཉིས་ཀ་ཡིན་ནོ། །
ལན། མིག་ཤེས་སུ་གྱུར་པའི་སེམས་ཀྱི་མཚན་ཉིད་ནི། རང་གི་ཐུན་མོང་མ་ཡིན་པའི་བདག་རྐྱེན་མིག་དབང་ལ་བརྟེན་ནས་བྱུང་་་བའི་རང་ཡུལ་དུ་གྱུར་པའི་གཟུགས་ཀྱི་སྐྱེ་མཆེད་ཀྱི་ངོ་བོ་རང་སྟོབས་་ཀྱིས་མཐོང་བའི་རིག་པ་དེ་ཡིན་ཞིང་། མཚན་གཞི་ནི། དཀར་པོ་མཐོང་བའི་མིག་ཤེས་དང་། ལྷས་བྱིན་གྱི་མིག་ཤེས་ལྟ་བུའོ། །
ལན། བཞིན་གྱི་མདངས་གསལ་བ། ངག་སྙན་ཞིང་འཇམ་པ། ཕ་རོལ་དམའ་འབེབས་པའི་ཚིག་མདའ་མི་འཕེན་པ།ལུང་དང་རིགས་པ་གསལ་ལ་རྣོ་བ། སྒྱིད་ལུག་པ་དང་ང་རྒྱལ་མེད་པ། རིགས་ལམ་འདོར་བའི་གཡོ་སྒྱུ་དང་ཆགས་སྡང་མེད་པ། རང་གཞན་གྱི་དོན་དང་བསྟན་པ་ལ་གཅེས་པར་འཛིན་པ་རྣམས་སོ། །
ལན། གཞན་ལུགས་དགག་པ་ཞེས་པ་ནི། ཕ་རོལ་པོའི་རིགས་པ་ལྟར་སྣང་སྟེ་རིགས་པ་ཡང་དག་མ་ཡིན་པ་དང་འདོད་་ཚུལ་མི་འགྲིག་པ་སོགས་ཚུལ་གསུམ་ཚད་མའི་རིགས་པ་ཡང་དག་་་་་གམ་རྟགས་ཡང་དག་སྟེ་སུས་ཀྱང་བསྙོན་དུ་མི་ནུས་པའི་འཐད་ལྡན་གྱི་རིགས་པ་ཡང་དག་གིས་དགག་ཅིང་བསལ་བར་བྱས་པ་ལ་་་གཞན་ལུགས་དགག་པ་ཞེས་བརྗོད་པ་ལགས་སོ། །སྤྱིར་རང་གི་འདོད་པ་ལ་ལྟོས་པའི་གཞན་གྱི་ལུགས་སམ་རིགས་པ་ལྟར་སྣང་གི་་་འདོད་ཚུལ་ལ་ཚུལ་གསུམ་ཚད་མའི་རིགས་པ་ཡང་དག་གིས་དགག་ཅིང་བསལ་བ་ལ་གཞན་ལུགས་དགག་པ་ཟེར།
ལན། བློ་ངོར་མ་གྲུབ་པའི་རྟགས་གསུམ་གྱི་ཡ་གྱལ། ཆོས་ཅན་དང་རྟགས་གཉིས་ཀྱི་བར་ལ་ཁྱབ་འབྲེལ་ཡོད་མེད་མ་ངེས་པའི་་་་རྐྱེན་གྱིས་མ་གྲུབ་པ་སྟེ། དཔེར་ན། རྨ་བྱའི་སྒྲ་རི་སུལ་གསུམ་པོ་གང་ནས་གྲག་པར་མ་ངེས་པའི་ངོར། རི་སུལ་གསུམ་གྱི་དབུས་ན་ཆོས་ཅན། རྨ་བྱ་ཡོད་དེ། རྨ་བྱའི་སྒྲ་གྲག་པའི་ཕྱིར། ཞེས་པ་ལྟ་བུའོ། །
ལན། གཟུགས་ཡིན་ན་གཟུགས་བཅུ་པོ་གང་རུང་ཡིན་པས་མ་ཁྱབ་སྟེ། རྡུལ་ཕྲ་རབ་ཀྱི་གཟུགས་ཀྱང་དེ་བཅུ་པོ་གང་རུང་མ་ཡིན་པའི་ཕྱིར། དེར་ཐལ། སོ་སྐྱེས་ཀྱི་དབང་ཤེས་ལྔས་སྤྱོད་ཡུལ་མ་ཡིན་པས་དོན་ལྔའི་གཟུགས་མ་ཡིན་པ་གང་ཞིག་རྡུལ་ཕྲ་རབ་ལ་་ཕྱི་ནང་གཉིས་ཀའི་བེམ་པོ་ཡོད་པ་དང་རང་འབྲས་དབང་ཤེས་ཀྱི་་་བདག་རྐྱེན་མ་ཡིན་པས་དབང་པོ་ལྔའི་གཟུགས་ཀྱང་མ་ཡིན་པའི་་་་་ཕྱིར། འདིའི་མ་ཁྱབ་པ་ལ་བྱེ་སྨྲ་ཐལ་འགྱུར་བས་རིག་མིན་གྱི་གཟུགས་ཀྱང་འཇོག་གོ །
ལན། ཡན་ལག་གི་ཁ་དོག་བརྒྱད་ནི། སྤྲིན་དང་དུ་བ།རྡུལ་དང་ཁུག་སྣ། གྲིབ་མ་དང་ཉི་མའི་འོད་ཟེར། སྣང་བ་དང་མུན་པ་བཅས་ཡིན་ཞིང་། དེ་དག་ལས་རྡུལ་ནི། རྡུལ་སྤྱི་མ་ཡིན་པར་རླུང་འཚུབ་ཀྱི་རྡུལ་ལྟ་བུ་དང༌། ཁུག་སྣ་ནི་ལྷོ་འུར་མའམ་ཐལ་ཆར་ཡིན། གྲིབ་མ་ནི་ཆུ་དང་ཉི་འོད་ཀྱི་ནང་དུ་སྐྱེས་བུའི་ལུས་གཟུགས་ཀྱི་གྲིབ་མ་ཤར་བ་ལྟ་བུ་ཡིན། ཉི་མ་ནི་ཉི་ཟེར་རམ་ཉི་འོད་ཡིན། སྣང་བ་ནི་ཟླ་བ་དང་སྐར་མ་དང་མེ་དང་སྨན་དང་ནོར་བུ་ལ་སོགས་པའི་འོད་ཡིན། མུན་པ་ནི་གཟུགས་མི་སྣང་བར་བྱེད་པའི་ཁ་དོག་ནག་པོ་སྟེ་མཚན་མོའི་མུན་པ་ལྟ་བུ་ཡིན་ནོ། །
ལན། ཤེས་པའི་མཚན་ཉིད་ནི། རང་ཡུལ་གསལ་བའི་བེམ་མིན་དེ་ཡིན་ཞིང་། ཤེས་པ་ནི་ཤེས་པ་རང་གི་ཡུལ་དེ་ཀ་བ་ལྟ་བུ་སོགས་ཀྱང་རུང་རང་ཡུལ་དེ་ཤེས་པ་རང་གི་ངོར་སྣང་ཞིང་་་་་་་་གསལ་བ་ཅན་ཡང་ཡིན། གཟུགས་དང་གང་ཟག་ལ་སོགས་པའི་བེམ་པོ་མ་ཡིན་པའང་ཡིན་ཞེས་པའོ། །
ལན། དངོས་སུ་གནོད་བྱ་གནོད་བྱེད་དུ་ཞུགས་པའི་སྒོ་ནས་རྒྱུན་ནུས་མཚུངས་སུ་འགྲོགས་སུ་མི་རུང་བའི་དངོས་པོ་དེ།ལྷན་ཅིག་མི་གནས་འགལ་གྱི་དངོས་འགལ་གྱི་མཚན་ཉིད་ཡིན་ཏེ།མཁན་ཆེན་བསྡུས་གྲྭ་ལས། ལྷན་ཅིག་མི་གནས་འགལ་གྱི་དངོས་འགལ་གྱི་མཚན་ཉིད་ཡོད་དེ། དངོས་སུ་གནོད་བྱ་གནོད་བྱེད་དུ་ཞུགས་པའི་སྒོ་ནས་རྒྱུན་ནུས་མཚུངས་སུ་འགྲོགས་སུ་མི་རུང་བའི་་་་དངོས་པོ་དེ་དེ་ཡིན་པའི་ཕྱིར། ཞེས་གསུངས་པའི་ཕྱིར་རོ། །མཚན་གཞི་ནི། སྣང་བ་དང་དེའི་བསལ་བྱར་གྱུར་པའི་མུན་པ། ཚ་རེག་དང་དེའི་བསལ་བྱར་གྱུར་པའི་གྲང་རེག་སོགས་ནས་སྤང་བྱའི་ས་་་་བོན་གཉིས་ཞེས་པའི་བར་གྱི་སྔར་བཤད་པ་རྣམས་ཡིན་ནོ། །