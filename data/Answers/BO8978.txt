ལན། འཇམ་དབྱངས་རྣམ་སྤྲུལ་ཐོན་མི་སམ་བྷོ་ཊ་ཡིན།
ལན། ཆོས་རྒྱལ་སྲོང་བཙན་སྒམ་པོ་ཡིན།
ལན། སྤྱི་ལོའི་དུས་རབས་བདུན་པ་སྟེ་སྤྱི་ལོ་༦༤༦ལོར་ཐོན་མིས་ཐོག་མར་མཛད་པར་གྲགས་སོ།
ལན། དུས་རབས་བདུན་པ་ཆོས་རྒྱལ་སྲོང་བཙན་སྒམ་པོའི་སྐབས་སུ་བྱོན་(ཁོང་ནི་ཡོངས་གྲགས་སུ་སྤྱི་ལོ་༦༢༠ལོར་འཁྲུངས་པར་བཞེད།)པ་རེད།
ལན། དེ་གཉིས་ཐོག་མར་སྤྱི་ལོ་༦༥༣ལོར་བརྩམས་པར་གཞིགས་ན། སྤྱི་ལོ་༡༩༩༡ལོ་བར་ལ་ལོ༡༣༣༨སོང་ཟིན། ས་གནས་ནི་ཐོན་མི་བོད་དུ་ཕྱིར་ལོག་གནང་ནས་ཆོས་རྒྱལ་སྲོང་བཙན་སྒམ་པོའི་བཀའ་བཞིན་དུ་ཕོ་བྲང་མ་རུ་སྐུ་མཁར་ཞེས་པ་དེང་དུས་བོད་ཀྱི་གནས་ཆེན་ཕ་བོང་ཁར་བརྩམས་པ་དྲྭ་ཞིག་རེད།
ལན། ཚ་སྤྲུལ་ངག་དབང་བློ་བཟང་མཆོག་གིས་ཐོན་མིས་བརྩམས་པའི་བོད་ཀྱི་སྒྲ་གཞུང་ལ་ལེ་ཚན་བརྒྱད་ཡོད་པ་དེ་དག་གི་ནང་ནས་དང་པོ་སུམ་ཅུ་པ་དང་དྲུག་པ་རྟགས་འཇུག་གཉིས་མ་གཏོགས་དེ་འཕྲོས་དྲུག་པོ་རྒྱལ་པོ་གླང་དར་གྱི་སྐབས་སུ་སྣུབས་ནས་བུ་སྟོན་ཆོས་རྗེས་ཀྱང་རྙེད་མེད་པ་རེད། ཅེས་གསུངས་སོ།
ལན། རྒྱ་གར་གྱི་ཡི་གེ་ལ་ཨཱ་ལི་དང་ཀཱ་ལི་གཉིས་ཡོད་དོ།
ལན། རྒྱ་གར་འཕགས་པའི་ཡུལ་གྱི་དབྱངས་ལ་བཅུ་དྲུག་དང་།གསལ་བྱེད་ལ་སུམ་ཅུ་སོ་བཞི་ཡོད་པས་ཁྱོན་བསྡོམས་ལྔ་བཅུ་ཐམ་པ་ཡོད་དོ།
ལན། ཡི་གེ་རེ་རེའང་གསལ་པོ་རུ། འདོན་པར་བྱེད་པས་དབྱངས་ཞེས་བྱ། དབྱངས་ལ་བཅུ་དྲུག་ཡོད་པ་སྟེ། ཨ་ཨཱ། ཨི་ཨཱི། ཨུ་ཨཱུ།རྀ་རཱ། ལྀ་ལཱྀ། ཨེ་ཨཻ། ཨོ་ཨཽ། ཨོ་ཨ། བཅས་ལས་ཨོཾ་ལ་སྣ་ལྡན་ཅན་དང་།ཨ་ལ་རྣམ་བཅད་ཅན་ཅེས་བཏགས་ཤིང་མཛད་པའོ།
ལན། གང་གི་ཡི་གེ་རེ་རེ་བ། གསལ་བར་མི་འདོན་གསལ་བྱེད་དོ།གྲངས་སུམ་ཅུ་སོ་བཞི་ཡོད་པ་དེ་རྣམས་ནི། ཀ་ཁ་ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་དྷ་ཎ། ཏ་ཐ་ང་དྷ་ན། པ་ཕ་བ་བྷ་མ། སྟེ་སྡེ་པ་ལྔ་དང་། ཡ་ར་ལ་ཝ་བཞི་མཐར་གནས་ཀྱི་ཡི་གེ་(སྡེ་པ་རྣམས་ཀྱི་མཐར་གནས་པས་མཐར་གནས་ཞེས་བྱའོ།) ཤ་ཥ་ས་ཧ་བཞི་ལ་དྲོ་བའི་ཡི་གེ་ཞེས་བྱ་སྟེ་( དབུགས་དྲོ་བར་བྱ་བའི་ཕྱིར་དྲོ་བའི་ཡི་གེ་) ཀྵ་ལ་མཐར་ཟད་ཀྱི་ཡི་གེ་ཞེས་བྱ་སྟེ་( ཡི་གེ་རྣམས་ཀྱི་ཟད་མཐར་གནས་པའི་ཕྱིར་མཐར་ཟད་ཀྱི་ཡི་གེ་ཞེས་བྱའོ།)
ལན། ༡.བོད་ཀྱི་དབྱངས་གསལ་གྱི་ཡི་གེ་དེ་རྒྱ་གར་གྱི་དབྱངས་གསལ་ལ་དཔེ་མཛད་ནས་བཟོས་པ་ཡིན། ༢.དབྱངས་ལ་དབྲི་བསྲེ་གཉིས་དང། གསལ་བྱེད་ལ་དབྲི་བསྣན་གཉིས་བྱས་ཏེ་བོད་ཡིག་དབྱངས་བཞི་དང་གསལ་བྱེད་སུམ་ཅུའི་གྲངས་མཛད་དོ། དེ་ཡང་རྒྱས་པར་བརྗོད་ན། ཨཱ་ཨཱི་ཨཱུ་རྀ་རཱ་ལྀ་ལཱྀ་ཨཻ་ཨཽ་ཨོཾ་ཨ་སྟེ་བཅུ་གཅིག བོད་ཡིག་ལ་རིང་ཐུང་སོགས་ཀྱི་ཐ་སྙད་མི་དགོས་པས་བོར་ཞིང་དབྱངས་དང་པོ་ཨ་ཡིག་དགོས་དབང་གིས་གསལ་བྱེད་དུ་བསྲེས་ནས་ལྷག་མ་ཨི་ཨུ་ཨེ་ཨོ་བཞི་ལ་བོད་སྐད་དུ་གི་གུ་ཞབས་ཀྱུ་འགྲེང་བུ་ན་རོ་ཞེས་ཐ་སྙད་བཏགས་ནས་དབྱངས་ཡིག་བཞིར་མཛད་དོ། གསལ་བྱེད་ལས་འཐུག་པོ་ལྔ་དང་ལོག་པ་ལྔ་དང་ཀྵ་ཡིག་སྟེ་བཅུ་གཅིག་བོད་སྐད་ལ་མི་མཁོ་བས་འཕྲི་ཞིང་། རྒྱ་སྐད་ལ་མེད་ཀྱང་བོད་སྐད་ལ་ཉེ་བར་མཁོ་བའི་ཡི་གེ་སྟོད་དུ་ཅ་ཆ་ཇ་གསུམ་དང་། སྨད་དུ་ཞ་ཟ་འ་སྟེ་ཡི་གེ་དྲུག་གསར་དུ་བསྣན་ནས་གསལ་བྱེད་ཡི་གེ་སུམ་ཅུར་མཛད་དོ།
ལན། ཐོན་མིའི་ཞལ་ལུང་ལས། བོད་ཀྱི་སྐད་དང་མཐུན་པའི་མིང་དང་ཐ་སྙད་རྒྱུག་ཆེ་བའི་ནང་དུ་ཅ་ལག ཆ་བྱད། འཐུང་ཇ། ས་ཞིང་།ཟོར་བ། འུག་པ་སོགས་རྐྱང་ཡིག་གི་སྒྲ་ལྡན་རྣམས་དང་གཅིག་མཆོགའཇིགས། གཞོན། བཟུང་སོགས་འཕུལ་ཅན་གྱི་སྒྲ་ལྡན་རྣམས་ཀྱི་མིང་གཞིའི་ཡི་གེའི་གདངས་ཇི་ལྟ་བར་ཐོན་པ་ཞིག་རྒྱ་གར་གྱི་གསལ་བྱེད་སོ་བཞིའི་གྲས་སུ་མ་བྱུང་སྟབས་གསར་དུ་བཟོ་དགོས་པ་བྱུང་ངོ་ཞེས་གསུངས་ཡོད།
ལན། རྒྱ་བོད་གཉིས་ཀྱི་སྐད་རིགས་མི་མཐུན་པའི་དབང་གིས་སྒྲ་འགའ་ཞིག་བསྒྱུར་དཀའ་བ་བྱུང་ནས་སློབ་དཔོན་ཐོན་མི་སམ་བྷོ་ཊ་རེ་ཞིག་ཐུགས་མུག་སྟེ་ཁ་སྦུབ་ཏུ་གཟིམས་ཏེ་བཞུགས་ཙ་ན། མི་དཀར་པོ་ལྕགས་ཞྭ་དང་ལྕགས་གོས་གྱོན་པ་ཞིག་བྱུང་བར་སློབ་དཔོན་གྱིས་ཁྱེད་གང་ནས་བྱོན་བྱས་པར། དེ་ན་རེ། ཞང་ཞུང་ནས་འོངས་ཟེར་གང་དུ་འགྲོ་བྱས་པས་ཟ་འོར་དུ་འགྲོ་ཟེར། གང་བྱེད་དུ་འགྲོ་བྱས་པས་ཇ་ཉོ་རུ་འགྲོ་ཟེར། ནམ་སླེབས་བྱས་པས་ཅི་ཆ་ཟེར་བའི་མུ་ནས། མི་དེ་གར་སོང་ཆ་མེད་དུ་སོང་། དེ་ནས་སློབ་དཔོན་གྱིས་མི་དེའི་སྐད་ལ་དཔྱད་པས། ཞང་ཞུང་ནས་འོངས་ཞེས་པའི་ཚིག་ཟུར་ལས་ཞ་ཡིག་རྙེད། ཟ་འོར་ཞེས་པའི་ཚིག་ཟུར་ལས་ཟ་ཡིག་དང་འ་ཡིག་གཉིས་རྙེད། ཇ་ཉོ་རུ་འགྲོ་ཞེས་པའི་ཚིག་ཟུར་ལས་ཇ་ཡིག་རྙེད། ཅི་ཆ་ཞེས་པའི་ཚིག་ཟུར་ལས་ཅ་ཡིག་དང་ཆ་ཡིག་གཉིས་རྙེད་ནས་རྒྱ་གར་ན་མེད་པའི་ཡི་གེ་དྲུག་བསྣན་པར་མཛད་དོ།
ལན། ཐོན་མིས་བོད་ཀྱི་ཡི་གེར་རྒྱ་གར་ལྟར་སྲོག་ལྡན་སྲོག་མེད་ཀྱི་རྣམ་གཞག་མཛད་མེད་དོ།
ལན། དེའི་དོད་དུ་བོད་ཡི་གེ་ལ་སྔོན་རྗེས་དང་། མགོ་འདོགས་ཚེག་བཅས་ཀྱི་ཡི་གེའི་རྣམ་གཞག་མཛད་ཡོད་དོ།
ལན། ཐོན་མི་རྒྱ་གར་དུ་ཕེབས་པའི་དུས་དེ་ཙ་ན། ལཉྫ་ན་ལྷའི་ཡི་གེ ཝར་ཏུ་ལ་ཀླུའི་ཡི་གེ ནཱ་ག་ར་མིའི་ཡི་གེ་ཞེས་གྲགས་པ་རྣམས་ཡོད་པ་ལས།ལཉྫ་ལ་དཔེར་བྱས་ནས་དབུ་ཅན་དང་། ཝར་ཏུ་ལ་དཔེར་བྱས་ནས་དབུ་མེད་དང་། ནཱ་ག་ར་ལ་དཔེར་བྱས་ནས་ལན་ཝར་གྱི་འབྲི་ཚེགས་ལས་སྟབས་བདེར་བྱས་ཞེས་སོ།།ཡང་ན། ལཉྫ་ལ་དཔེར་བྱས་ནས་དབུ་ཅན་དང་། ཝར་ཏུ་ལ་དཔེར་བྱས་ནས་དབུ་མེད་ཀྱི་སྲོལ་གཏོད་དོ་ཞེས་མཁས་དབང་ཚེ་ཏན་ཞབས་དྲུང་གིས་གསུངས་སོ།
ལན། ཞྭ་ལུ་ལོ་ཙཱ་བས་“རྒྱ་གར་གྱི་ཡི་གེ་ལ་ཨཱ་ལི་སྟེ་ཨ་ཡིག་ཁ་་སོགས་པའི་ཕྲེང་བ་དབྱངས་དང་། ཀཱ་ལི་སྟེ་ཀ་ཡིག་ལ་སོགས་པའི་ཕྲེང་བ་གསལ་བྱེད་ཀྱི་ཡི་གེ་གཉིས་ཡོད་པ་བཞིན་དུ་བོད་ཀྱི་ཡི་གེ་ལ་འང་ཨཱ་ལེ་སྟི་དབྱངས་དང་། ཀཱ་ལི་སྟེ་གསལ་བྱེད་གཉིས་ཡོད་པའོ།”ཞེས་གཟུངས་པར་ལྟར།རྒྱ་གར་གྱི་དབྱངས་གསལ་གྱི་མིང་འདོགས་ཚུལ་དང་བོད་ཀྱི་དབྱངས་གསལ་གྱི་མིང་འདོགས་ཚུལ་མཚུངས་པ་ཡིན། མེ་འདྲ་བ་ན། རྒྱ་གར་གྱི་དབྱངས་གསལ་གཉིས་ཀྱི་མཚན་ཉིད་དང་བོད་ཀྱི་དབྱངས་གསལ་གཉིས་ཀྱི་མཚན་ཉིད་མི་འདྲ་བ་མ་ཟད། རྒྱ་གར་གྱི་དབྱངས་ཀྱི་གྲངས་ངེས་དང་། བོད་ཀྱི་དབྱངས་གྲངས་ངེས་མི་འདྲ་ལ་རྒྱ་གར་གྱི་གསལ་བྱེད་གྲངས་ངེས་དང་། བོད་ཀྱི་གསལ་བྱེད་ཀྱི་གྲངས་ངེས་སོགས་མི་འདྲ་བའི་ཁྱད་པར་ཡོད་དོ།ཡི་གེའི་མཚན་ཉིད་དང་དབྱེ་བ་བཤད་པ།
ལན། མིང་ཚིག་གཉིས་ཀྱི་རྩོམ་གཞིར་གྱུར་པའི་སྐད་ཀྱི་གདངས་དེ་ཡི་གེའི་མཚན་ཉིད། དེར་དབྱེ་ན་དབྱངས་དང་གསལ་བྱེད་གཉིས་ཡོད་དོ།(རྒྱ་གར་གྱི་ཡི་གེར་ཡང་དབྱངས་གསལ་གཉིས་སུ་འདོད་དོ།)
ལན། ང་རོའི་རྣམ་པ་ཅན་གྱི་ཆ་ནས་བཞག་པའི་ཡི་གེ་དེ་དབྱངས་ཀྱི་མཚན་ཉིད། དབྱངས་ཀྱི་བྱ་བ་གསལ་བར་བྱེད་པོ། ཨི་ཨུ་ཨེ་ཨོ་བཞི་ཡིན།གསེར་ཏོག་སུམ་འགྲེལ་དུ། གནས་དང་བྱེད་པའི་རྣམ་འགྱུར་མི་གསལ་ཞིང་སྒྲའི་གདངས་ཙམ་དང་། ང་རོ་ཙམ་ཤས་ཆེ་བའི་ཆ་ནས་བཞག་པས། ཡི་གེ་གཞན་ལ་མ་ཞུགས་པར་རང་སྟོབས་ཀྱི་བརྗོད་པ་གསལ་བར་མི་ནུས་པས་ན་དབྱངས་ཞེས་བརྗོད།
ལན། རང་གྲོགས་དབྱངས་དང་སྦྱར་ནས་རང་གི་བརྗོད་དོན་གསལ་བར་བྱེད་པས་ན་གསལ་བྱེད་ཅེས་བརྗོད། གསལ་བྱེད་ཀ་ནས་ཨ་བར་གསུམ་ཅུ་ཡོད་དོ། གསེར་ཏོག་སུམ་འགྲེལ་དུ། གནས་དང་བྱེད་པའི་རྣམ་འགྱུར་གསལ་ཞིང༌། མིང་དང་ཚིག་དང་བརྗོད་པ་མཚོན་པར་བྱེད་པའི་གཞི་ཡིན་པས་ན་གསལ་བྱེད་ཅེས་བརྗོད་དོ།
ལན། ང་རོའི་རྣམ་པ་ཅན་གྱི་ཨི་ཨུ་ཨེ་ཨོའི་སྒྲ་གདངས་དེ་དབྱངས་དངོས་ཡིན་ཞིང་། སྒྲ་གདངས་དེ་དག་སོ་སོར་མཚོན་པར་བྱེད་པའི་རྟགས་སམ་རི་མོ་དེ་དག་ལ་གི་གུ ཞབས་ཀྱུ། འགྲེང་བུ། ན་རོ་ཞེས་བརྗོད་དོ།
ལན། ཡི་གེ་དངོས་ནི་སྒྲ་ཡི་གདངས་ཀྱི་རྣམ་པ་ཡིན་པས་རྣ་བའི་མཉན་བྱ་རེད། ཡི་གེའི་གཟུགས་ནི་སྐད་ཀྱི་སྒྲ་གདངས་མཚོན་པར་བྱེད་པའི་རི་མོ་དེ་ལ་ཟེར། དེ་མིག་ཤེས་ཀྱི་བཟུང་བྱ་རེད་དོ། དེ་ཡང་ཅུང་ཟད་རྒྱས་པར་བརྗོད་ན་《སུམ་རྟགས་བཤད་སྦྱར་ལེགས་བཤད་གཅེས་བསྡུས་》ལས་ཡི་གེ་དངོས་ནི་བརྗོད་འདོད་ཀྱི་ཀུན་སློང་དབང་གིས་དོན་རིག་བྱེད་མིང་ཚིག་སོགས་ཀྱི་རྩོམ་གཞིར་གྱུར་པའི་སྐད་ཀྱི་གདངས་སུ་གྱུར་པའི་སྒྲའི་རང་བཞིན་ཏེ། རྣམ་འགྲེལ་ལས། ཡི་གེ་སྐུལ་སློང་ཤེས་པ་ལས། སྐྱེ་ལ་ཤེས་པས་སྒྲ་སྐྱེའོ། ཞེས་གསུངས་པའི་ཕྱིར་ཡི་གེ་བཏགས་བ་ནི། བོད་རང་གི་དབང་དུ་བཏང་ན་དབྱངས་ཀྱི་ཐ་སྙད་བཏགས་པའི་གི་གུ་སོགས་བཞི་དང་གསལ་བྱེད་སུམ་ཅུའི་གཟུགས་ལ་བཞེད་ཅིང་།ཕྱོགས་མཐུན་འབྲུ་མ་དང་བཤད་མའི་གཟུགས་ལྟ་བུ་ཡི་གེ་དངོས་ཀྱི་རྟེན་དུ་གྱུར་པ་དེ་དག་ལའང་བྱར་རུང་བ་མཁས་དབང་ཟུར་མཁར་བ་སོགས་ཀྱི་དགོངས་པའོ། ཞེས་གསུངས་སོ།
ལན། ཡུལ་སོ་སོའི་སྐད་མི་འདྲ་ཡང་དབྱངས་གསལ་གྱི་ཡི་གེ་རྣམས་གང་ཟག་སུས་བརྗོད་ཀྱང་སྒྲའི་གདངས་མི་འགྱུར་བར་གནས་པ་དེ་ལ་བརྗོད་དོ། དེ་ཡང་《སུམ་རྟགས་བཤད་སྦྱར་ལེགས་བཤད་གཅེས་བསྡུས་》ལས་ཡི་གེའི་སྐད་དོད་ཨཀྵ་ར་ནི་འགྱུར་མེད་དེ། ཡུལ་ཕྱོགས་གང་དང་གང་གི་བརྗོད་པ་པོ་སུ་ཞིག་གིས་བརྗོད་ཀྱང་དབྱངས་གསལ་གྱི་སྒྲ་གདངས་མི་འགྱུར་བས་ན་འགྱུར་མེད་དམ་མགོ་འདོགས་འཕུལ་རྟེན་སོགས་གང་སྦྱར་ཡང་རྩ་བའི་མིང་གཞིའི་སྒྲ་གདངས་ལ་འགྱུར་བ་མེད་པས་ན། འགྱུར་མེད་ཅེས་བྱ་བར་གསུངས་སོ།
ལན། བོད་ཀྱི་ཡི་གེ་ནི་སྦྱོར་ཀློག་རང་བཞིན་གྱི་ཡི་གེ་ཡིན་ནོ།སྔོན་འཇུག་བཤད་པ།
ལན། རང་འཇུག་ཡུལ་གྱི་མིང་གཞིའི་ཡི་གེ་རྣམས་ཀྱི་སྔོན་དུ་འཇུག་པས་སྔོན་འཇུག་དང་འཕུལ་བྱེད་ཅེས་བརྗོད། དེ་ལ་ཡི་གེ་ནི་ག་ད་བ་མ་འ་ལྔ་ཉིད་དུ་ངེས་པ་ཡིན་ནོ།
ལན། 《རྟགས་འཇུག་དཀའ་གནད་གསལ་བའི་མེ་ལོང་》ལས་ཕོ་ཡིག་བ་ནི་ཀ་ཅ་ཏ། ཙ་ག་ང་ཇ་ཉ་ད་ན།ཛ་ཞ་ཟ་ར་ཤ་སར་འཇུག མ་ནིང་ག་ནི་ཅ་ཏ་ཙ།ཉ་ད་ན་ཞ་ཟ་ཡ་ཤ། སར་འཇུག་མ་ནིང་ད་ཡིག་ནི།ཀ་པ་ག་བ་ང་མར་འཇུག མོ་ཡིག་འ་ནི་ག་ཇ་ད།བ་ཛ་ཁ་ཆ་ཐ་པ་ཚར། ཤིན་ཏུ་མོ་ཡི་མ་ཡིག་ནི།ཁ་ཆ་ཐ་ཚ་ག་ཇ་དང། ཛ་ང་ཉ་ན་རྣམས་ལ་འཇུག ཅེས་རང་གི་འཇུག་ཡུལ་ཡོད་པ་ནི་ཤེས་སླའོ། །
ལན། སྔོན་འཇུག་ཕོ་ཡིག་བ་ཡིག་གིས། རྐྱང་པའི་ཡི་གེ་བཅུ་ལ་འཇུག ར་མགོ་བཅུ་དང་ལ་མགོ་གཉིས། ས་མགོ་བརྒྱད་དང་འདོགས་ཅན་དགུ། བརྩེགས་པ་དྲུག་ནི་བ་ཡིག་གིས། འཕུལ་བས་ཁྱོན་བསྡོམས་ཞེ་ལྔར་འདོད། ཅེས་པ་ལྟར།༡. སྔོན་འཇུག་ཕོ་བ་ཡིག་ནི་རྐྱང་པའི་མིང་གཞི་བཅུ་ལ་འཇུག་པའི་དཔེར་བརྗོད། བཀུ། བཅོ། བཏུ། བཙུ། བགོ། བདེ། བཞི། བཟོ།བཤུ། བསུ་བཅས་ལྟ་བུའོ།༢. ཕོ་བ་ཡིག་ནི་མིང་གཞིའི་ཡི་གེ་ར་མགོ་ཅན་བཅུ་ལ་འཇུག་པའི་དཔེར་བརྗོད། བརྐུ། བརྒ བརྔ། བརྗེ། བརྙ། བརྟ། བརྡ། བརྣུ།བརྩེ། བརྫུ་ཞེས་པ་ལྟ་བུའོ།༣.ཕོ་བ་ཡིག་ནི་མིང་གཞིའི་ཡི་གེ་ལ་མགོ་ཅན་གཉིས་འཕུལ་ཏེ།དཔེར་བརྗོད། བལྟ། བལྡ། ཞེས་པ་ལྟ་བུའོ།༤、 ཕོ་བ་ཡིག་ནི་མིང་གཞིའི་ཡི་གེ་ས་མགོ་ཅན་བརྒྱད་ལ་འཇུག་པའི་དཔེར་བརྗོད། བསྐོ། བསྒོ། བསྔོ། བསྙེ། བསྟི། བསྡུ། བསྣོ། བརྩ་བཅས་ལྟ་བུའོ།༥. ཕོ་བ་ཡིག་ནི་ཡ་ར་ལའི་འདོགས་ཅན་དགུ་ལ་འཕུལ་བ་ཡིན་ཏེ་དེ་ཡང་མིང་གཞིའི་ཡི་གེ་ཡ་བཏགས་ཅན་གཉིས་དང་། ར་བཏགས་ཅན་གསུམ་དང་ལ་བཏགས་ཅན་བཞི་སྟེ་ཡི་གེ་དགུ་ལ་འཕུལ་ཏེ། དཔེར་བརྗོད། བཀྱེ།བགྱི། བཀྲ། བགྲོ། བསྲེ། བཀླ། བཟློ། བརླ། བསླུ་བཅས་ལྟ་བུའོ།༦. ཕོ་བ་ཡིག་ནི་སུམ་བརྩེགས་ཅན་གྱི་ཡི་གེ་དྲུག་འཕུལ་ལ་འཇུག་པའི་དཔེར་བརྗོད། བརྐྱ། བརྒྱུ། བསྐྱ། བསྒྱེ། བསྐྲུ། བསྒྲེ་ཞེས་བཅས་ལྟ་བུའོ།
ལན། སྔོན་འཇུག་མ་ནིང་ག་ཡིག་གིས། རྐྱང་པའི་ཡི་གེ་བཅུ་གཅིག་འཕུལ། མགོ་འདོགས་གཉིས་ལ་འཇུག་པ་མེད། སྔོན་འཇུག་མ་ནིང་ད་ཡིག་གིས། རྐྱང་པའི་ཡི་གེ་དྲུག་ལ་འཕུལ། འདོགས་ཅན་ཡི་གེ་དགུ་ལ་འཕུལ།ཁྱོན་བསྡོམས་ཡི་གེ་ཉེར་དྲུག་ཡོད།༡. སྔོན་འཇུག་མ་ནིང་ག་ཡིག་ནི་རྐྱང་པའི་ཡི་གེ་བཅུ་གཅིག་ལ་འཕུལ་ལ་འཇུག་པའི་དཔེར་བརྗོད། གཅུ། གཏོ། གཙོ། གདུ། གཞི། གཟུ།གཡུ། གཤེ། གསེ། གཉི། གནོ་བཅས་ལྟ་བུའོ།༢. སྔོན་འཇུག་མ་ནིང་ད་ཡིག་ནི་རྐྱང་པའི་ཡི་གེ་དྲུག་ལ་འཕུལ་དུ་འཇུག་པའི་དཔེར་བརྗོད། དཀུ། དཔེ། དགེ། དབུ། དངོ་། དམུ་ཞེས་པ་ལྟ་བུའོ།༣. སྔོན་འཇུག་མ་ནིང་ད་ཡིག་གིས་ཡ་བཏབས་ཅན་ལྔ་དང་། ར་བཏགས་ཅན་བཞི་སྟེ་ཡི་གེ་དགུ་འཕུལ་དུ་འཇུག་པའི་དཔེར་བརྗོད། དཀྱུ།དགྱེ། དཔྱི། དབྱེ། དམྱ། དཀྲི། དགྲ། དཔྲ། དབྲེ་ཞེས་པ་ལྟ་བུའོ།
ལན། སྔོན་འཇུག་མོ་ཡིག་འ་འདི་ཡིས། རྐྱང་པའི་ཡི་གེ་བཅུ་ལ་འཇུག འདོགས་ཅན་ཡི་གེ་དགུ་ལ་འཕུལ། བསྡོམས་པས་ཡི་གེ་བཅུ་དགུར་འཇུག ཅེས་པ་ལྟར།༡.སྔོན་འཇུག་མོ་འ་ཡིག་གིས་རྐྱང་པའི་ཡི་གེ་བཅུ་ལ་འཇུག་པའི་དཔེར་བརྗོད། འགོ། འཇུ། འདུ། འབུ། འཛི། འཁུ། འཚེ། འའཐུ། འཕོ།འཚེ་ཞེས་པ་ལྟ་བུའོ།༢.སྔོན་འཇུག་གི་མོ་འ་ཡིག་གིས་ཡ་བཏགས་ཅན་བཞི་དང་།བཏགས་ཅན་ལྔ་སྟེ་ཡི་གེ་དགུ་འཕུལ་ལ་འཇུག་པའི་དཔེར་བརྗོད། འཁྱུ། འགྱེ།འཕྱི། འབྱོ། འཁྲི། འགྲོ། འདྲུ། འཕྲོ། འབྲི་ཞེས་པ་ལྟ་བུའོ།
ལན། སྔོན་འཇུག་ཤིན་ཏུ་མོ་མ་ཡིས། རྐྱང་པའི་ཡི་གེ་བཅུ་གཅིག་དང་། ཡ་རའི་འདོགས་ཅན་བཞི་ལ་འཇུག ཁྱོན་བསྡོམས་ཡི་གི་བཅོ་ལྔར་འཕུལ། ཞེས་པ་ལྟར།༡. སྔོན་འཇུག་གི་ཤིན་ཏུ་མོ་མ་ཡིག་ནི་རྐྱང་པའི་ཡི་གེ་བཅུ་གཅིག་ཉིད་ལ་འཇུག་པའི་དཔེར་བརྗོད། མཁོ། མཆུ། མཐེ། མཚེ། མགུ། མཇེ།མདོ། མཛོ། མངའ། མཉེ། མནོ་ཞེས་པ་ལྟ་བུའོ།༢. སྔོན་འཇུག་གི་ཤིན་དུ་མོ་མ་ཡིག་གིས་ཡ་བཏགས་ཅན་གཉིས་དང་ར་བཏགས་ཅན་གཉིས་ཏེ་ཡི་གེ་བཞི་འཕུལ་ལ་འཇུག་པའི་དཔེར་བརྗོད། མཁྱུ།མགྱོ། མཁྲེ། མགྲི་ཞེས་པ་ལྟ་བུའོ།(འདིར་གསལ་བཤད་བྱེད་རྒྱུར་གོང་འཁོད་དཔེར་བརྗོད་འདི་རིགས་《གསེར་ཏོག་སུམ་རྟགས་འགྲེལ་པ་》ཡི་དགོངས་དོན་ལྟར་བཀོད་པ་ཡིན་པས་ང་ཚོས་གོང་གསལ་དཔེར་བརྗོད་འདི་དག་ལས་མཐོང་ཐུབ་པར་ཁ་ཅིག་ལ་རྗེས་འཇུག་འ་ཡིག་ཡོད་པས་དོན་སྟོན་ལ་གཞན་པ་ཁ་ཅིག་གིས་དོན་མི་སྟོན་པས།དེ་རིགས་ལ་རྗེས་འཇུག་བཅུ་ལས་གང་རིགས་དང་། དབྱངས་བཞི་ལས་གང་རིགས་སྦྱར་ན་འོས། ཞིབ་ཕྲ་རྟགས་འཇུག་སྐབས་ལས་ཤེས་སོ།) ་་་་་
ལན། ཨ་ཀྱཱ་ཡོངས་འཛིན་རིན་པོ་ཆེས་“བརྩེགས་འཕུལ་བ་ཡིག་ཁོ་ནར་ངེས།”ཞེས་པ་ལྟར་བ་ཡིག་ལས་གཞན་མི་འཇུག་གོ། སྔོན་འཇུག་ལྔ་མིང་གཞིར་འཇུག་ཚུལ་ཤེས་བདེའི་ཆེད་དུ་རེའུ་མིག་གཤམ་གསལ།༄༅། །སྔོན་འཇུག་ལྔ་མིང་གཞིར་འཇུག་ཚུལ་གྱི་གྲངས་ངེས་རེའུ་མིགསྔོན་འཇུག འཇུག་ཡུལ་གྱི་མིང་ གྲངས འཇུག་ཡུལ་རྐྱང་པའི་ཡི་གེ་༡༠ ཀ་ག་ཅ་ཏ་ད་ཙ་ཞ་ཟ་ཤ་ས་༡༠ ཀ་ག་ང་ཇ་ཉ་ཏ་ད་ན་རྩ་རྫ་མགོ་ཅན་༢ ལྡ་ལྟ་༨ སྐུ་སྒ་སྔ་སྙ་སྟ་སྡ་སྣ་སྩ་འདོགས་ཅན་༩ ཀྱ་གྱ་ཀྲ་གྲ་པྲ་ཀླ་ཟླ་རླ་སླ་བརྩེགས་པ་༦ རྒྱ་རྒྱ་སྐྱ་སྒྱུ་སྒྲ་སྒྲ་ག་རྐྱང་པའི་ཡི་གེ་༡༡ ཅ་ཉ་ཏ་ད་ན་ཙ་ཞ་ཟ་ཡ་ཤ་ས་ད རྐྱང་པའི་ཡི་གེ་༦ ཀ་ག་ང་པ་བ་མ་འདོགས་ཅན་༩ ཀྱ་གྱ་པྱ་བྱ་མྱ་ཀ་གྲ་པ་བ་འ རྐྱང་པའི་ཡི་གེ་༡༠ ཁ་ག་ཆ་ཇ་ཐ་ད་ཕ་བ་ཚ་ཛ་མ་ འདོགས་ཅན་༩ ཁྱ་གྱ་ཕྱ་བྱ་ཁྲ་གྲ་དྲ་ཕ་ཐ་རྐྱང་པའི་ཡི་གེ་༡༡ ཁ་ག་ང་ཆ་ཇ་ཉ་ཐ་ད་ན་ཚ་ཛ་འདོགས་ཅན་༤ ཁྱ་གྱ་ཁྲ་གྲ་
ལན། ཝ་བཏགས་ཅན་གྱི་ཡི་གེར་སྔོན་འཇུག་ལྔ་ལས་གང་ཡང་མི་འཇུག་གོ།
ལན། ནུས་པ་ནི་སྒྲ་འགྱུར་བ་དང་། དོན་འགྱུར་བ་བྱ་བྱེད་ལས་གསུམ། བདག་གཞན་སོགས་ཀྱི་ཁྱད་པར་སྟོན་ཐུབ་བོ།
ལན། རེའུ་མིག་ཐོག་ནས་གསལ་བར་བྱས་ན།སྔོན་འཇུག་རྣམས་མིང་གཞིར་སྦྱར་བས་སྒྲ་འགྱུར་མིན་རེའུ་མིགམིང་གཞི་ག་ང་ཇ་ཉ་ད་ན་བ་མ་ཛ་ཡ་སྒྲ་འགྱུར་བ ག དགའ་ ང མངའ་ ཇ་ འཇའ་ ཉ་ གཉའ་ད གདའ་ ན མནའ་ མ་ དམའ་ ཛ་ མཛའ་ཡ གཡའ་ བ་ འབའ་མིང་གཞི་ ཀ་ཅ་ཏ་པ་ཙ་ཁ་ཆ་ཐ་ཕ་ཚ་ཞ་ཟ་ཤ་ས་སྒྲ་མི་འགྱུར་བ ཀ བཀའ་ ཅ བཅའ་ ཏ་ བཏའ པ་ དཔའ་ ཙ་ བཙའ  ཁ མཁའ་ཆ་  འཆའ་ ཐ་ མཐའ་ཕ་ འཕའ་ ཚ འཚའ་ ཞ་བཞའ་ ཟ་གཟའ་སོགས་སོ་
ལན། ས་སྐྱའི་སློབ་དཔོན་བསོད་ནམས་རྩེ་མོས་འདི་ལྟར་གསུངས་པ་སྟེ། དེ་ནས་འཕུལ་བ་བསླབ་པར་བྱ། གས་འཕུལ་ཐོག་མར་རྐན་ནས་འབྱུང་། དས་འཕུལ་ལྕེ་རྩེ་གློད་པ་ལས། བ་མས་འཕུལ་བ་ཐོག་མར་ནི། མཆུ་བཙུམ་པ་ལས་ཁྱད་པར་སྣ། འས་འཕུལ་གྲེ་བའི་ཕུག་ནས་དབྱུང༌། འཕུལ་ཞིང་བརྩེགས་པའི་ཡི་གེ་ཡང་། གོ་རིམ་བཞིན་དབྱུང་མ་ཕྱིན་ན། འདི་ཡང་ཕྲལ་ཞིང་བཀླག་པ་སྟེ། མཁྲ་ལ་མཁའ་ར་ཇི་བཞིན་ནོ། ཞེས་གསུངས་སོ།
ལན། མིང་གཞིའི་ཡི་གེ་ཐམས་ཅད་ཀྱི་རྗེས་སུ་འདི་དག་འཇུག་པའི་ཕྱིར་རྗེས་འཇུག་ཅེས་བྱ་ཞིང༌། རྗེས་འཇུག་གི་ཡི་གེ་ནི་ག་ང་ད་ན་བ་མ་འ་ར་ལ་ས་བཅས་བཅུ་ཡོད་དོ།
ལན། མཉན་བྱ་སྒྲ་ལྟ་བུ་ལ་རྗེས་འཇུག་འ་ཡིག་ཞུགས་ཡོད་དེ་སྐད་གསར་བཅད་སྐབས་ཡིག་ཟོར་ཡང་པའི་སླད་དུ་འ་མཐའ་མི་འབྲི་ཞིང་དོན་དངོས་ཐོག་ཡོད་པ་ཡིན་ནོ།
ལན། གཙོ་བོའི་ནུས་པ་ནི། སྒྲ་འགྱུར་བ་དང་། དོན་འགྱུར་བ།མིང་མཐའ་དང་རྣམ་དབྱེ་ཚིག་ཕྲད་འདྲེན་པ་འདས་ཚིག་སོགས་སྟོན་པར་ཕན་པ་བཅས་ཡོད།ཡང་འཇུག་བཤད་པ།
ལན། རང་གི་འཇུག་ཡུལ་དུ་གྱུར་པའི་རྗེས་འཇུག་གི་ཡང་རྗེས་སུ་ཡང་བསྐྱར་རམ་སླར་ཡང་འཇུག་པས་ན་ཡང་འཇུག་ཅེས་བརྗོད་དོ། དེ་ལ་ཡི་གེ་ད་དང་ས་གཉིས་ཡོད་དོ།
ལན། ལེགས་བཤད་ལྗོན་དབང་དུ། ད་ནི་ན་ར་ལ་གསུམ་དང་།ས་ནི་ག་ང་བ་མར་ཐོབ། ཅེས་གསུངས་སོ།
ལན། གཙོ་བོའི་ནུས་པ་ནི། མིང་དུ་གྲུབ་པར་གྲོགས་བྱེད་པ་དང་།འདས་ཚིག་སྟོན་པ། མིང་མཐའ་དང་། རྣམ་དབྱེ་ཚིག་ཕྲད་འདྲེན་པ་སོགས་བྱེད་ཀྱི་ཡོད་དོ།
ལན། ཡིག་བཤད་མཁས་པའི་ཁ་རྒྱན་ལས།འཕགས་པའི་ཚོགས་ལ་ཕྱོགས་སུ་གཏོགས་པ་ཡི། གྲངས་མེད་སངས་རྒྱས་ཚངས་དབྱངས་གསུངས་པ་ལ། ཚེ་རབས་སྐབས་སུ་སྐྱབས་ཀྱི་ཐབས་ལ་བསྟེན། སེམས་ཅན་ཐམས་ཅད་གདམས་ངག་ཉམས་ལེན་མཛོད། ཅེས་མིང་ལ་འཇུག་པ་ནི་སྐབས་ཐམས་ཅད་དུ་ངེས་ཅན་དུ་འཇུག་པར་གསུངས་སོ།
ལན། ཡིག་བཤད་མཁས་པའི་ཁ་རྒྱན་ལས། དཔེར་ན།ཀློག་བྱེད་བཀླག་བྱ་བཀླགས་བྱས་ནས། སྐྱོང་བྱེད་བསྐྱང་བྱ་རབ་བསྐྱངས་སོ། སྐྱོབ་བྱེད་བསྐྱབས་བྱ་ལེགས་བསྐྱབས་ནས། སྒོམ་བྱེད་བསྒོམས་བྱ་བསྒོམས་ཟིན་ཏོ། ཞེས་པ་ལྟ་བུ་བྱས་ཟིན་འདས་ཚིག་ལ་ངེས་ཅན་དུ་འཇུག་ཀྱང་བྱ་ཚིག་དང་བྱེད་ཚིག་ལ་ངེས་པ་མེད་པར་གསུངས་སོ།
ལན། མིང་ལ་འཇུག་ཚུལ་ནི། ཡིག་བཤད་མཁས་པའི་ཁ་རྒྱན་ལས་ཕར་ཕྱིནད། འཛིནད་ཅིང་། མཁྱེནད་པ། བརྟནད། ཐརད་པའི་འབྱོརད་པ་གྱུརད་ཅིག་གུ། བསལད་ཅིང་འཚལད་ཏོ་བཀའ་སྩོལད་ཅིག ཅེས་པ་ལྟ་བུ་ད་དྲག་ངེས་ཅན་དུ་འཇུག་པར་གསུངས་སོ།
ལན། བྱས་ཟིན་འདས་པ་ལ་འཇུག་པ་ནི་ཡིག་བཤད་མཁས་པའི་ཁ་རྒྱན་ལས། འདོན་བྱེད་གདོན་བྱ་ལེགས་བཏོནད་ཅིང་། སྒྱུར་མཁན་བསྒྱུར་བྱ་རབ་བསྒྱུརད་ནས། སྒྲོལ་བྱེད་བསྒྲལ་བྱ་བསྒྲལད་ཟིན་ཏོ། ཞེས་པ་ལྟ་བུ་ཡིན་པས་གཞན་ལ་རིགས་བསྒྲེ་བར་བྱའོ། ཞེས་གསུངས་སོ།
ལན། མིང་གི་ཆེད་དུ་སྔོན་རྗེས་གཉིས་ཀྱི་འཇུག་ཡུལ་དུ་གྱུར་པས་ན་མིང་གཞི་ཞེས་བརྗོད།དེ་ལ་ཀ་ནས་ཨ་བར་གསལ་བྱེད་སུམ་ཅུ་ཐམ་པ་ཡོད་དོ།
ལན། མགོ་དང་འདོགས་མ་སྦྱར་བའི་ཡི་གེ་ལ་རྐྱང་པའི་ཡི་གེ་ཞེས་བྱའོ།རྐྱང་པའི་ཡི་གེ་བཤད་པ།
ལན། ཡི་གེ་དྲུག་ཡོད་དེ་ཝ་འ་ར་ལ་ཧ་ཨ་བཅས་སོ།
ལན། (༡) ཡི་གེ་དྲུག་པོའི་ནང་ནས་ར་ལ་གཉིས་ལ་ཕྱེད་འཕུལ་ཐོབ་པའི་ཡི་གེ་ཞེས་བརྗོད། (༢) དེ་གཉིས་ལ་རྐྱང་པ་ལ་འཕུལ་མི་ཐོབ་ཀྱང་ར་ཡིག་གི་མིང་གཞི་དང་ལ་ཡིག་གི་མགོ་ཅན་དུ་སོང་བ་ན་འཕུལ་ཐོབ་པའི་ཕྱིར་ཕྱེད་འཕུལ་ཐོབ་པའི་ཡི་གེ་ཞེས་བརྗོད། དཔེར་ན། བརླག་དང་བལྡད་ཅེས་པ་ལྟ་བུའོ།མགོ་ཅན་གྱི་ཡི་གེ་བཤད་པ།
ལན། རང་འཇུག་ཡུལ་གྱི་མིང་གཞིའི་ཡི་གེ་རྣམས་ཀྱི་མགོར་བརྩེགས་ནས་ཡོད་པས་ན་མགོ་ཅན་ཡི་གེ་ཞེས་བཏགས་ལ། དེ་ལ་ཡི་གེ་ར་ལ་ས་གསུམ་ཡོད་དོ།།
ལན། ར་མགོ་ཅན་བཅུ་གཉིས་ཏེ། རྐ་རྒ་རྔ་རྗ་རྙ་རྟ་རྡ་རྣ་རྦ་རྨ་རྩ་རྫ་བཅས་སོ།
ལན། ལ་མགོ་ཅན་བཅུ་སྟེ། ལྐ་ལྒ་ལྔ་ལྕ་ལྔ་ལྟ་ལྡ་ལྤ་ལྦལྷ་བཅས་སོ།
ལན། ས་མགོ་ཅན་བཅུ་གཅིག་ཡོད་དེ། སྐ་སྒ་ལྔ་སྙ་སྟ་སྡ་སྣ་སྤ་སྦ་སྨ་སྩ་བཅས་སོ།འདོགས་ཅན་གྱི་ཡི་གེ་བཤད་པ།
ལན། རང་གི་འཇུག་ཡུལ་དུ་གྱུར་པའི་མིང་གཞིའི་ཡི་གེ་རྣམས་ལ་སྨད་ནས་འདོགས་པའི་ཚུལ་གྱིས་འཇུག་པས་ན། འདོགས་ཅན་གྱི་ཡི་གེ་ཞེས་བརྗོད། དེ་ལ་ཡི་གེ་ཡ་ར་ལ་ཝ་བཞི་ཡོད་དོ།
ལན། ཡ་བཏགས་ཅན་གྱི་ཡི་གེ་བདུན་ཏེ། ཀྱ་ཁྱ་གྱ་པྱ་ཕྱ་བྱ་མྱ་བཅས་སོ།
ལན། ར་བཏགས་ཅན་གྱི་ཡི་གེ་བཅུ་བཞི་ཏེ། ཀྲ་ཁྲ་གྲ་ཏྲ་ཐྲ་དྲ་ནྲ་པྲ་ཕྲ་བྲ་མྲ་ཤྲ་སྲ་ཧྲ་བཅས་སོ།
ལན། ལ་བཏགས་ཅན་གྱི་ཡི་གེ་དྲུག་ཏེ། ཀླ་གླ་བླ་ཟླ་རླ་སླ་བཅས་
ལན། ཝ་བཏགས་ཅན་གྱི་ཡི་གེ་བཅུ་གཉིས་ཡོད་ཏེ། ཀྭ་ཁྭ་གྭ་ཞྭ་དྭ་ཚྭ་ཞྭ་ཟྭ་རྭ་ལྭ་ཤྭ་ཧྭ་བཅས་སོ། གཞན་ཡང་མགོ་འདོགས་ཅན་ལ་ཡ་བཏགས་ཐོབ་པ། དཔེར་ན། གྲྭ་ཕྱྭ་རྩྭ་ཡང་ཡོད་པ་ཤེས་པར་བྱའོ།
ལན། རང་འདྲའི་མིང་གཞིའི་ཡི་གེ་གཞན་དང་མི་ནོར་བའི་ཆེད་དུ་ཝ་ཟུར་འདོགས་པ་ཡིན་ནོ། ཝ་བཏགས་དང་ཝ་ཟུར་དོན་གཅིག་མཁས་གྲུབ་ཁྲ་ཚང་པ་བློ་གྲོས་མཆོག་གི་རྡོ་རྗེས་ལེགས་སྦྱར་མ་གཏོགས་བོད་ཡིག་ལ། ཝ་ཡི་འདོགས་ནི་མི་ནོར་བའི། མཚན་མ་ཙམ་ལས་སྒྲ་མི་འཇུག་ཅེས་གསུངས་སོ།
ལན། ར་མགོ་བཅུ་གཉིས་ལ་མགོ་བཅུ། ས་མགོ་བཅུ་གཅིག་ཡ་བཏགས་བདུན། ར་བཏགས་བཅུ་བཞི་ལ་བཏགས་དྲུག ཝ་ཟུར་ཅན་ནི་བཅོ་ལྔ་སོ། སྡོམ་ཚིག་འདི་བྱང་ཆུབ་པར་ངེས་ཐུབ་ན་མགོ་འདོགས་ཀྱི་ཡི་གེ་རྣམས་གསལ་བྱེད་སུམ་ཅུ་ལས་གང་ལ་འཇུག་མིན་གཏན་འཁེལ་བྱེད་ཐུབ་པས་ངལ་བ་ཆེར་བརྟེན་མི་དགོས་སོ།
ལན། ས་སྐྱའི་སློབ་དཔོན་བསོད་ནམས་རྩེ་མོས་《 བྱིས་པ་བདེ་འཇུག་》ལས། གང་དང་གང་ལ་གང་བཏགས་པ། གོ་རིམ་བཞིན་དུ་གནས་ནས་དབྱུང་། དེ་ལ་ར་མགོ་ལྕེ་རྩེ་འདར། ལ་མགོ་ལྕེ་གློད་རྒྱ་ཡང་བསྐྱེད། ས་མགོ་སོ་ཡིས་བར་ནས་དབྱུང་། ལྷག་མ་རྣམས་ཀྱང་དེ་བཞིན་ཤེས། གལ་ཏེ་མི་ཕྱིན་གྱུར་པ་ནི། ཡི་གེ་ཕྲལ་ཞིང་བརྗོད་པར་བྱ། དཔེར་ན་གྲ་ལ་ག་རའམ། སྒྲ་ལ་སྒ་ར་ཇི་བཞིན་དུ། ཞེས་གསུངས་པ་ལྟར་ངེས་དགོས་པ་གལ་ཆེའོ།
ལན། ར་ལ་ས་གསུམ་གྱི་མགོ་ཅན་འགྲོ་བའི་ཡི་གེ་35དང་།འདོགས་ཅན་འགྲོ་བའི་ཡི་གེ་༤༠ཡོད་པས་ཁྱོན་བསྡོམས་བདུན་ཅུ་དོན་ལྔ་ཡོད་དོ།
ལན། ཡིག་བཤད་མཁས་པའི་ཁ་རྒྱན་ལས། སྤྱིར་སུམ་བརྩེགས་ཀྱི་ཡི་གེ་བཅུ་བཞི་སྟེ། རྐྱ་རྒྱ་སྐྱ་སྒྱ་སྤྱ་སྦྱ་སྤུ་སྐྲ་སྒྲ་སྒྲ་སྤྲ་སྦྲ་སྨྲ་རྩྭ་ལྟ་བུའོ་ཞེས་དང་།《བརྡ་སྤྲོད་བློ་གསལ་དགའ་སྟོན་》ལས་གོང་གསལ་དེ་རྣམས་ཀྱི་སྟེང་དུ་རྨྱ་གྲྭ་ཕྱྭ་གསུམ་བསྣན་ཏེ་བཅུ་བདུན་དུ་འདོད་པ་དང་།《 གསེར་ཏོག་སུམ་རྟགས་》ལས་གོང་འཁོད་བཅུ་བདུན་སྟེང་དུ་རྒ་བསྣན་ཏེ་བཅོ་བརྒྱད་དུ་བཞེད་དོ། དེ་དག་ལས་བས་འཕུལ་ཐོབ་པ་དྲུག་ཡོད་དེ་བརྐྱ་བརྒྱ་བསྐྱ་བསྒྱ་བསྐྲ་བསྒྲ་ལྟ་བུའོ།
ལན། རླ་ལྟ་བུར་མཚོན་ན། ར་ནི་མིང་གཞི་དང་། ལ་ནི་ལ་བཏགས་ཡིན། སླ་ལྟ་བུར་མཚོན་ན། ས་ནི་མིང་གཞི་དང་ལ་ནི་ལ་བཏགས་ཡིན་ནོ།
ལན། རླ་སླ་གཉིས་མགོ་ཅན་གྱི་གྲངས་སུ་བརྩི་མཁན་ཡོད་མོད།ཡོངས་གྲགས་ལ་ལ་བཏགས་ཀྱི་གྲངས་སུ་འདྲེན་པ་ནི་ཡང་དག་པར་མངོན་ནོ།མིང་ཚིག་བརྗོད་པ་གསུམ་བཤད་པ།
ལན། ཡི་གེ་གཉིས་སོགས་འདུས་ནས་དོན་གྱི་ངོ་བོ་ཙམ་སྟོན་པའི་སྒྲ་མིང་གི་མཚན་ཉིད། དཔང་ལོ་ཙཱ་བ་བློ་གྲོས་བརྟན་པས་“དོན་གྱི་ངོ་བོ་སྟོན་པའི་མིང་”དེ་ལ་དབྱེ་ན། དངོས་མིང་དང་བཏགས་མིང་གཉིས་ཡོད་དོ།
ལན། དོན་དེ་ལ་ཐོག་མར་བརྡ་སྦྱར་བའི་མིང་གང་ཞིག་ཁྱོད་ལས་དོན་དེ་འཁྲུལ་མེད་དུ་གོ་བར་ནུས་པའི་སྒྲ། དོན་དེའི་དངོས་མིང་གི་མཚན་ཉིད། དེ་ལ་དབྱེ་ན་དངོས་མིང་འདོད་རྒྱལ་དང་དངོས་མིང་རྗེས་གྲུབ་གཉིས་ཡོད། དངོས་མིང་འདོད་རྒྱལ་གྱི་མཚན་གཞི་ནི་རི་དྭགས་ཀྱི་རྒྱལ་པོ་སེང་གེ་ཞེས་བརྗོད་པའི་སྒྲ་ལྟ་བུའོ། ཀ་བ་དང་བུམ་པ་སོགས་ལ་རིགས་འགྲེ། དངོས་མིང་རྗེས་གྲུབ་ཀྱེ་མཚན་གཞི་ནི། བཟོ་གྲྭ་དང་སློབ་གྲྭ་ཞེས་བརྗོད་པའི་སྒྲ་ལྟ་བུ། བཟོ་གྲྭ་ཞེས་བརྗོད་པའི་སྒྲ་ནི་བཟོ་གྲྭའི་དངོས་མིང་ཡིན་ཡང་། ཐ་སྙད་དེ་ལྟར་བཏགས་པ་ལ་རྒྱུ་མཚན་བཤད་དུ་ཡོད་དེ། བཟོ་ལས་བྱེད་སའི་གྲྭའམ་གྲལ་ཡིན་པ་ལ་གཞིགས་ནས་དེ་འདྲ་བའི་ཐ་སྙད་བྱུང་བའི་མིང་ཡིན་པའི་ཕྱིར། དེས་ཆོས་གྲྭ་དང་དངུལ་ཁང་སོགས་ལ་རིགས་འགྲེའོ།
ལན། དངོས་མིང་དུ་འཇུག་པའི་དོན་དེ་དང་འདྲ་བའམ་འབྲེལ་བ་གང་རུང་རྒྱུ་མཚན་དུ་བྱས་ནས། གཞི་དེ་ལ་ཕྱིས་བརྡ་སྦྱར་བའི་སྒྲ།དོན་དེའི་བཏགས་མིང་གི་མཚན་ཉིད།  དེ་ལ་དབྱེ་ན་བཏགས་མིང་འདོད་རྒྱལ་དང་། བཏགས་མིང་རྗེས་གྲུབ་གཉིས་ཡོད་དོ། བཏགས་མིང་འདོརྒྱལ་ནི། མི་ཕལ་པ་ཞིག་ལ་རྒྱུ་མཚན་མེད་པར་རང་འདོད་ཀྱིས་སངས་རྒྱས་ཞེས་བཏགས་ནས་དེའི་མིང་ལ་སངས་རྒྱས་ཞེས་ཆགས་པ་ན། འདོད་པ ལས་རྒྱལ་བས་འདོད་རྒྱལ་ཡིན་མོད། བཏགས་མིང་ཡིན་གྱི་དངོས་མིང་མིན་ཏེ་མི་དེ་སངས་རྒྱས་ཞེས་པའི་མིང་གི་འཇུག་ཡུལ་མ་ཡིན་པའི་ཕྱིར་ཏེ་སངས་རྒྱས་མ་ཡིན་པའི་ཕྱིར། དེ་བཞིན་དུ་བུ་མོ་ཞིག་ལ་ལྷ་མོ་ཞེས་མིང་བཏགས་པ་སོགས་ལ་རིགས་འགྲེའོ།བཏགས་མིང་རྗེས་གྲུབ་ནི་འདྲ་བ་རྒྱུ་མཚན་དུ་བྱས་པ་འབྲེལ་བ་རྒྱུ་མཚན་དུ་བྱས་ནས་བཏགས་པའི་མིང་དེར་བརྗོད། མཚན་གཞི་ནི་བྲམ་ཟེ་ཁ་ཆེ་སྣ་ཉག་ལ་སེང་གེ་ཞེས་བཏགས་པ་ལྟ་བུ་སྟེ། གདོང་སེང་གེ་དང་འདྲ་ཞེས་འདྲ་བ་རྒྱུ་མཚན་དུ་བྱས་ནས་བཏགས་པ་ཙམ་ལས་དངོས་མིང་མིན་ཏེ། ཁྱོད་སེང་གེ་མ་ཡིན་པའི་ཕྱིར་དང་རྣམ་འགྲེལ་ལས་“ སེང་གེ་བྲམ་ཟེའི་ཁྱེའུ་ལ། དེ་ལྟར་བརྗོད་པའང་འཇིག་རྟེན་ཡོད། ”ཅེས་གསུངས་པའི་ཕྱིར་རོ། ཆུ་ལ་འཚོ་བ་སྐྱེལ་བའི་བྱ་ལ་ཆུ་བྱ་ཟེར་བ་ལྟ་བུ་རྟེན་དང་བརྟེན་པ་རྒྱུ་མཚན་དུ་བྱས་ནས་བཏགས་པ་སོགས་ཤིན་ཏུ་མང་བས་རིགས་འགྲེ་མཛོད།
ལན། དོན་གྱི་ངོ་བོ་དང་། དེ་ཡི་ཁྱད་པར་སོགས་སྦྱར་ནས་སྟོན་པའི་སྒྲ་དེ། ཚིག་གི་མཚན་ཉིད། དཔང་ལོ་ཙཱ་བ་བློ་གྲོས་བརྟན་པས་“དེ་ཡི་ཁྱད་པར་སྟོན་པ་ཚིག་”ཅེས་གསུངས་ལ་མཚན་གཞི་ནི་ཉི་མའི་འོད་ཅེས་དང་།བུམ་པ་མི་རྟག་གོ་ཞེས་བརྗོད་པའི་སྒྲ་ལྟ་བུའོ།
ལན། བརྡ་སྤྲོད་བློ་གསལ་དགའ་སྟོན་ལས་“ མིང་དང་ཚིག་གཉིས་ལ་མུ་བཞི་ཡོད་དེ་མིང་ཡིན་ལ་ཚིག་མ་ཡིན་པ་ནི་ཉི་མ་ཞེས་བརྗོད་པའི་སྒྲ་ལྟ་བུ། ཚིག་ཡིན་ལ་མིང་མ་ཡིན་པ་ནི་ཉི་མའི་འོད་ཟེར་རབ་ཏུ་རྒྱས་པར་པདྨའི་འདབ་མ་རྣམ་པར་བཞད་དེ་གེ་སར་གྱི་ལང་ཚོ་ངོམ་ཞིང་བུང་བའི་དགའ་སྟོན་འཕེལ་བར་གྱུར་ཏོ། ཞེས་བརྗོད་པའི་ཚིག་ཚོགས་ལྟ་བུ། འདི་ནི་ཚིག་གི་ཚོགས་པའམ་ཚིག་གི་ཕྲེང་བ་ཡིན་པས་ཚིག་ཡིན་ལ་མིང་མ་ཡིན་ཏེ་བརྗོད་བྱའི་ཕྲེང་བ་ཚར་དུ་དངར་བའི་ནང་གི་འདིའི་མིང་ཡིན་ཟེར་རྒྱུ་མེད་པས་སོ།གཉིས་ཀ་ཡིན་པ་ནི། ཉི་མའི་འོད་ཟེར་ཞེས་བརྗོད་པའི་སྒྲ་ལྟ་བུ། གང་ཡང་མ་ཡིན་པ་ནི་བེམ་པོ་ལྟ་བུའོ།”ཞེས་གསུངས་སོ།
ལན། དོན་གྱི་ངོ་བོ་དང་། ཁྱད་པར་སྟོན་པ་དང་མ་འབྲེལ་བའི་ཡི་གེ་རེ་རེ་བས་དོན་མི་སྟོན་པར་བསྟན་གྱིས། ཡི་གེ་ལ་དོན་མི་སྟོན་པའི་ཁྱབ་པ་བསྟན་པ་མ་ཡིན་ཏེ། མིང་གི་ཐུང་བའི་མཐར་ཐུག་པ་ཡི་གེ་ཡིན་པར་ཤིང་རྟ་ཆེན་པོ་རྣམས་ཀྱིས་གསུངས་ཤིང་། མིང་ལ་དོན་མི་སྟོན་པར་དཀོན་པས་སོ་”ཞེས་མཁས་དབང་ཨ་ལག་ཤས་གསུངས་སོ།
ལན། མིང་དང་ཚིག་གི་ཕྲེང་བའམ་ངག་གི་ཚོགས་རྒྱུན་ཞིག་ལ་བརྗོད་པ་ཟེར། དཔེར་ན། བུམ་པས་ཆུ་ཡིས་དབང་བསྐུར་ཞིང་། ཀ་བས་གདུང་མ་འདེགས་པར་བྱེད། ལྷ་ཡི་ཡུལ་ནི་གཞན་ལས་ལྷག མི་ཡི་འཇིག་རྟེན་དེ་ལས་དམན། ཞེས་པ་ལྟ་བུ་ངག་གི་ཕྲེང་བའམ་ཚིག་གི་ཚོགས་རྒྱུན་ནི་བརྗོད་པའོ།རྣམ་དབྱེ་བཤད་པ།
ལན།  ངག་གཞན་དག་རྣམ་དབྱེ་བརྒྱད་པོ་གང་རུང་གི་གནས་རྟོག་བྱེད་དུ་རྣམ་པར་དབྱེ་བར་བྱ་བའི་སྒྲ་དེ་རྣམ་དབྱེའི་མཚན་ཉིད་སྒྲ་བཤད་ཙམ་ནི་ཆོས་གཉིས་ཀྱི་ངོ་བོ་རྣམ་པར་མ་འདྲེས་པར་སོ་སོར་འབྱེད་པར་བྱས་པས་སོ། དེར་དབྱེ་ན་རྣམ་དབྱེ་བརྒྱད་ཡོད་དེ། དང་པོ་ངོ་བོ་ཙམ་སྟོན་པ། གཉིས་པ་ལས་སུ་བྱ་བ། (གཉིས་པའི་ནང་ཚན་དེ་ཉིད།) གསུམ་པ་བྱེད་སྒྲ། བཞི་པ་དགོས་ཆེད། ལྔ་པ་འབྱུང་ཁུངས། དྲུག་པ་འབྲེལ་སྒྲ།བདུན་པ་གནས་གཞིའམ་རྟེན་གནས། (བདུན་པའི་ནང་ཚན་ཚེ་སྐབས་)བརྒྱད་པ་འབོད་པའམ་བོད་པ་སྟེ་བརྒྱད་དོ།(ཞིབ་ཕྲ་སུམ་ཅུ་པའི་སྐབས་ལས་ཤེས་སོ།)ཚིག་ཕྲད་བཤད་པ།
ལན། རང་ཉིད་ཚིག་རྐྱང་གིས་བརྗོད་བྱ་སྟོན་མི་ནུས་པར་མིང་ཚིག་སྔ་ཕྱི་ཕྲད་པར་བྱས་ནས་དོན་སྟོན་པས་ཚིག་ཕྲད་ཅེས་བྱ་སྟེ། རྒྱུ་མཚན་ནི་མིང་ཚིག་གཞན་དང་ཕྲད་ན་དོན་སྟོན་ལ། མ་ཕྲད་ན་དོན་གང་ཡང་མི་སྟོན་པས་སོ། དེའི་ནུས་པ་སྟོན་ཚུལ་ནི་མིང་ཚིག་གཅིག་གམ་དུ་མའི་མགོ་མཇུག་བར་གསུམ་ཅི་རིགས་པའི་གནས་སུ་སྦྱར་བས་བརྗོད་བདེ་བ་དང་། མཚམས་སྦྱོར་བ་དང་། དོན་གསལ་བ་ལ་ཕན་འདོགས་པའི་ནུས་པ་སྟོན་པ་ཞིག་སྟེ།མིང་ཚིག་སྔ་ཕྱི་མཚམས་སྦྱོར་བ་ལ་ཁབ་སྐུད་ལྟ་བུ་རེད།
ལན། དེ་ལ་རྩ་བའི་དབྱེ་བ་གཉིས་ཡིན་ཏེ། རྗེས་འཇུག་གི་ཁྱད་པར་ལ་ལྟོས་པའི་ཕྲད་གཞན་དབང་ཅན་དང༌། རྗེས་འཇུག་ལ་མི་ལྟོས་པའི་ཕྲད་རང་དབང་ཅན་གཉིས་ཡོད་དེ། (ཞིབ་ཕྲ་བརྡ་སྤྲོད་སུམ་ཅུ་པའི་སྐབས་ལས་ཤེས་སོ།)ཚིག་རྒྱན་བཤད་པ།
ལན། ཡིག་བཤད་མཁས་པའི་ཁ་རྒྱན་ལས། བརྗོད་བྱ་ལྷག་པ་སྟོན་རྒྱུ་ཡོད་དམ་མེད་ཀྱང་རུང་ཚིག་མཛེས་པར་བྱེད་པས་ན་ཚིག་རྒྱན་ཞེས་བྱའོ།
ལན།  མིང་ཚིག་བར་གྱི་ཕྲད་དང་ཡན་ལག་སོགས་བསྡུས་ནས་ཚིག་གི་འབྲུ་ཉུང་ངུར་བསྡུས་པ་ལ་ཚིག་རྒྱས་པའི་དོན་རྣམས་མ་ཚང་བ་མེད་པ་དེ་ནི་ཚིག་སྡུད་ཀྱི་དོན་ཡིན་ནོ།དེ་ལ་དབྱེ་ན། ་དབྱངས་ཅན་སྒྲ་མདོ་ལས་“ དེ་ཡང་དྲུག་ཏུ་དབྱེའོ།”ཞེས་གསུངས་པ་ལྟར། དྲུག་ཡོད་དེ། ལས་འཛིན་གྱི་བསྡུ་བ་དང་།བ་གཉིས་པའི་བསྡུ་བ། འབྲུ་མང་པོའི་བསྡུ་བ། ཟླས་དབྱེ་བའི་བསྡུ་བ།མི་ཟད་པའི་བསྡུ་བ་བཅས་དྲུག་ཡོད་པ་ལས། མི་ཟད་པའི་བསྡུ་བ་ནི་ལེགས་སྦྱར་ལ་མ་གཏོགས་བོད་སྐད་ལ་མི་མཁོ་བས། གཞན་རྣམས་བོད་སྐད་་ལའང་ཡོད་པས་བོད་སྐད་ལ་དབྱེ་ན་ལྔར་ངེས་པར་གསུངས་སོ།
ལན། ༡. ལས་འཛིན་གྱི་བསྡུ་བ་ནི། ཁྱད་གཞི་དང་ཁྱད་ཆོས་གཉིས་གཞི་མཐུན་པར་བསྡུ་བ་ཞིག་ཡིན་ཏེ། དཔེར་ན། ཙནྡ་ཡང་ཡིན།དཀར་པོའང་ཡིན་ཟེར་རྒྱུ་ལ་ཙནྡ་དཀར་པོ་ཞེས་བསྡུས་པ་སྟེ་ཙནྜ་ཁྱད་གཞི་དང་དཀར་པོ་ཁྱད་ཆོས་གཉིས་གཞི་མཐུན་པར་བསྡུ་བ་ཡིན་པས་སོ། ”༢. བ་གཉིས་པའི་བསྡུ་བའམ་ཕྱོགས་གཉིས་པའི་བསྡུ་བ་ནི། ཁྱད་གཞི་འགྲང་བྱ་དང་། ཁྱད་ཆོས་གྲངས་གཉིས་གཞི་མཐུན་པར་བསྡུ་བ་ཞིག་ཡིན་ཏེ།དཔེར་ན། འབྱུང་བ་ཡང་ཡིན་གཞི་ཡང་ཡིན་ཟེར་རྒྱུ་ལ་འབྱུང་བ་གཞི་ཞེས་བསྡུས་ནས་བརྗོད་པ་ལྟ་བུ།༣. དེའི་སྐྱེས་བུའི་བསྡུ་བ་ནི། མིང་ཚིག་བར་གྱི་རྣམ་དབྱེ་གཉིས་པ་ལ་སོགས་པའི་རྣམ་དབྱེ་དྲུག་པོ་གང་རུང་བསྡུ་བ་ལ་བྱ་ཞིང་། རྣམ་དབྱེ་གཉིས་པ་བསྡུ་བ་ནི། ལམ་དུ་འགྲོ་བ་ལྟ་བུར་ལམ་འགྲོ་ཞེས་གཉིས་པ་བསྡུ་བའོ། རྣམ་དབྱེ་གསུམ་པ་བསྡུ་བ་ནི། དཔེར་ན། རྐང་པས་ཆུ་འཐུང་བ་ལ་རྐང་འཐུང་ཞེས་བརྗོད་པ་ལྟ་བུའོ། རྣམ་དབྱེ་བཞི་པ་བསྡུ་བ་ནི། དཔེར་ན། ཞིང་གི་ཆེད་དུ་དྲངས་པའི་ཆུ་ལ་ཞིང་ཆུ་ཟེར་བ་དང་། མགྲོན་པོའི་ཆེད་དུ་བསྒྲིགས་པའི་ཁང་པ་ལ་མགྲོན་ཁང་ཞེས་ཟེར་བ་ལྟ་བུའོ། རྣམ་དབྱེ་ལྔ་པ་བསྡུ་བ་ནི། དཔེར་ན་སྒོ་ང་ལས་སྐྱེས་པ་ལ་སྒོང་སྐྱེས་ཟེར་བ་དང་། ཆུ་ལས་སྐྱེས་པ་ལ་ཆུ་སྐྱེས་ཞེས་བརྗོད་པ་ལྟ་བུའོ། རྣམ་དབྱེ་དྲུག་པ་བསྡུ་བ་ནི། དཔེར་ན། ཉི་མའི་འོད་ལ་ཉི་འོད་དང༌། དངུལ་གྱི་ཕོར་པ་ལ་དངུལ་ཕོར་ཞེས་བརྗོད་པ་ལྟ་བུའོ། རྣམ་དབྱེ་བདུན་པ་བསྡུ་བ་ནི། དཔེར་ན། འབྲས་བུ་ལ་གནས་པ་ལ་འབྲས་གནས་དང་།ཆུ་ལ་གནས་པའི་སྲོག་ཆགས་ལ་ཆུ་གནས་ཞེས་བརྗོད་པ་ལྟ་བུའོ།གཞན་ཡང་། དེ་ཉིད་བསྡུ་བ་ནི། དཔེར་ན། རྨད་དུ་བྱུང་བ་ལ་རྨད་བྱུང་ཞེས་པ་དང་། བདེན་པར་གྲུབ་པ་ལ་བདེན་གྲུབ་ཅེས་བརྗོད་པ་ལྟ་བུ་དང་ཚེ་སྐབས་བསྡུ་བ་ནི། དཔེར་ན། དགོངས་མོར་ཞལ་ལག་བཞེས་པ་ལ་དགོངས་ཟས་བཞེས་ཞེས་བརྗོད་པ་ལྟ་བུས་རིགས་བསྒྲེ་མཛོད།༤. འབྲུ་མང་པོའི་བསྡུ་བ་ནི། མིང་གཉིས་སམ་མང་པོ་ཡང་རུང་མ་བསྡུས་པའི་སྐབས་ཀྱི་བརྗོད་བྱའི་དོན་ལས་དོན་གཞན་སྟོན་བྱེད་དུ་བསྡུས་པའི་བསྡུ་བ་ཞིག་ལ་ཟེར། དཔེར་ན། ཤར་དང་ལྷོ་ཞེས་པ་བསྡུས་ནས་ཤར་ལྷོ་ཞེས་བརྗོད་པ་ལྟ་བུ་སྟེ། མ་བསྡུས་པའི་སྐབས་སུ་ཤར་དང་ལྷོ་སྟོན་ཅིང་བསྡུས་ན་མི་མཚམས་སྟོན་པ་ལྟ་བུའོ།༥. ཟླས་དབྱེ་བའི་བསྡུ་བ་ནི། མིང་གཉིས་སམ་མང་པོའི་བར་གྱི་རྣམ་དབྱེ་སྔ་མ་རྣམས་བསྡུས་ཤིང་། ཐ་མར་རྣམ་དབྱེ་གཅིག་སྦྱར་ནས་དེས་ཐམས་ཅད་ཀྱི་བརྗོད་དོན་གསལ་བར་བྱེད་པ་ཞིག་ཡིན། དཔེར་ན། ཉི་མའི་འོད་དང་། ཟླ་བའི་འོད་དང་། སྐར་མའི་འོད་ཅེས་པའི་བར་གྱི་རྣམ་དབྱེ་དྲུག་པ་འབྲེལ་སྒྲ་དང་འབྲེལ་ཆོས་སྔ་མ་རྣམས་བསྡུས་ཏེ་ཉི་ཟླ་སྐར་གསུམ་གྱི་འོད་ཅེས་ཐ་མར་རྣམ་དབྱེ་གཅིག་གིས་ཆོག་པར་བྱས་པ་ལྟ་བུའོ།༦. མི་ཟད་པའི་བསྡུ་བ་ནི། ཚིག་སྡུད་གང་གི་སྔ་མར་མི་ཟད་པའི་རྟགས་ཀྱི་བརྗོད་བྱ་གཙོ་བོར་སྟོན་པའི་བསྡུ་བ་ཞིག་ཡིན་ཏེ། དེ་ནི་གོང་དུ་བརྗོད་པ་བཞིན་ལེགས་སྦྱར་ལ་མ་གཏོགས་བོད་སྐད་ལ་མཁོ་ཆེ་བར་མི་སྣང་ཞེས་གསུངས་སོ།སྲོག་དང་རྐྱེན་གྱི་ཡི་གེ་བཤད་པ།
ལན།《གསེར་ཏོག་སུམ་རྟགས་》གཞིར་བཅས་ན། སྲོག་གི་ཡི་གེ་ནི་དབྱངས་ཨ་དང་། ཡན་ལག་གི་གུ་སོགས་བཞི་དང་། ཚེག་རྣམས་ཡིན་ནོ་ཞེས་སོ། གཞན་《ཡིག་བཤད་མཁས་པའི་ཁ་རྒྱན་》དང་《བརྡ་སྤྲོད་བློ་གསལ་དགའ་སྟོན་》སོགས་གཞུང་ཁ་ཅིག་ཏུ་སྲོག་གི་ཡི་གེ་ནི་དབྱངས་བཞི་དང་ཚེག་ཡིན་པར་བཞེད་དོ།སྲོག་ཅེས་པ་ནི་ཡི་གེ་རྣམས་ཀྱི་སྲོག་ཏུ་ཞུགས་པའི་དོན་མ་ཡིན་པར་ཡི་གེ་རྣམས་བརྗོད་པ་གསལ་བར་བྱེད་པའི་ནུས་པ་སྟེར་བའི་ཆ་ནས་སྲོག་ཅེས་བྱའོ། ཚེག་ལ་སྲོག་ཅེས་པའི་དོན་ནི། བོད་ཡིག་ཚེག་གིས་མ་བཅད་ན་ཚེག་ཁྱིམ་མི་གྲུབ་ཅིང་། ཚེག་ཁྱིམ་མེད་ན་སྔོན་རྗེས་རྣམས་འདྲེས་པར་འགྱུར་བས་བརྗོད་བྱ་སྟོན་པའི་བྱ་བ་བྱེད་མི་ནུས་སོ། དཔེར་ན་སྲོག་དང་ལྡན་ན་གཡོ་འགུལ་སོགས་ཀྱི་བྱ་བ་བྱེད་ལ་མེད་ན་མི་ནུས་པ་བཞིན་ནོ། གཞན་ཡང་《ཐོན་མིའི་ཞལ་ལུང་》ལས། བར་ཚེག་ལ་སྲོག་དང་འདྲ་བའི་ཨ་ཞེས་བརྗོད་པའི་རྒྱུ་མཚན་ནི། དངངས་བར་མདར་བདག་ཅེས་པ་ལྟ་བུ་ལ་བར་ཚེག་མེད་ཚེ་གཉིས་རེ་གཉིས་རེའི་བར་ནས་གཅོད་དམ་( དང་། ངས། བར། མད། རབ།དག་)བཞི་དང་གཉིས་དང་གསུམ་དང་གསུམ་( དངངས། བར། མདར།བདག་)གི་བར་ནས་གཅོད་མི་ཤེས་པས་འཕུལ་རྟེན་མིང་གསུམ་གྱི་དབྱེ་བ་མི་ཕྱེད་ཅིང་བཀླག་དཀའ་བས་ན་སྲོག་དང་མི་ལྡན་པའི་ཡི་གེ་ལས་ཐུ་བར་གྱུར་ས་གསུངས་སོ། ”པའི་གནད་འདི་ལ་ཐུག་པ་ཡིན་ནོ། ཞེས་གསུངས་སོ
ལན།  རྐྱེན་གྱི་ཡི་གེ་ནི་དབུ་དང་ཤད་གཉིས་སོ། དབུ་དང་ཤད་ཀྱིས་རྐྱེན་བྱས་ཏེ་དེ་ནས་གཞུང་ཡིག་རྣམས་འབྲི་དགོས་པས་སོ།དབུ་ནི་༄༅། འདི་འདྲ་ཞིག་སྡེ་དབུ་ཁྱུད་དང་བརྒེ་ཡང་ཟེར། གཞན་ཡང་དབུ་མེད་སྐབས། འུ། འུའུ། ༈བཅས་ཡོད་པས། དང་པོ་ནི་ཚུགས་ཆུང་ཐིག་གཅིག་མའི་ཡིག་མགོར་བྲིས་པ་དང་། གཉིས་པ་ནི། ཀ་ཁ་དང་ཟློས་ཧྲལ་ཚུགས་ཆེན་གསུམ་གྱི་མགོར་བྲིས་བ་དང་། གསུམ་པ་ནི། ཚུགས་འཁྱུག་དང་འཁྱུག་གི་ཡིག་མགོར་བྲིས་པ་དང་། བཞི་པ་ནི། འབྲུ་ཚའི་ཡིག་མགོར་བྲིས་སྲོལ་ཡོད་པ་ཁྱབ་ཆེ་བར་མངོན་ནོ།དེས་ན་དབུ་ནི་ལུས་མཛེས་པར་བྱེད་པའི་མགོ་བོ་ལྟ་བུ་ཡིན་ནོ། ཤད་ནི་ཞིབ་པར་བརྗོད་ན། ། འདི་ལ་ཆིག་ཤད་དམ་ཕུར་ཤད། ། །འདི་ལ་ཉིས་ཤད། ། ། ། །འདི་ལ་བཞི་ཤད། ༈འདི་ལ་སྦྲུལ་ཤད། ༑འདི་ལ་རིན་ཆེན་སྤུངས་ཤད་ཅེས་བྱ་ལ་ཤད་ནི་ཚིག་མཚམས་གཅོད་པའི་རྟགས་མངོན་གསལ་ཅན་ཡིན་ནོ།
ལན། 《ལེགས་བཤད་ལྗོན་དབང་》ལས། ལྷུག་པའི་དོན་མང་མིང་མཚམས་དང་། དོན་འབྲིང་འབྱེད་དང་དོན་ཉུང་རྫོགས། ཚིགས་བཅད་ག་མཐར་ཆིག་ཤད་བྱ། རྫོགས་ཚིག་མཐའ་ཅན་ལྷུག་པ་དང༌། ཚིགས་བཅད་རྐང་མཐར་ཉིས་ཤད་ཐོབ། དོན་ཚན་ཆེན་མོ་རྫོགས་པ་དང༌། ལེའུའི་མཚམས་སུ་བཞི་ཤད་དགོས། ང་ཡིག་མ་གཏོགས་ཡིག་ཤད་དབར། ཚེག་མེད་དེ་སོགས་ཞིབ་ཏུ་འབད། ཅེས་དང་《བརྡ་སྤྲོད་བློ་གསལ་དགའ་སྟོན་》ལས། སྦྲུལ་ཤད་ནི་སརྒ་དང་། ལེའུའི་མཚམས་ལྟ་བུར་མཚམས་འབྱེད་བྱེད་ཀྱི་རྟགས་མངོན་གསལ་ཅན་ཡིན་ལ། རིན་ཆེན་སྤུངས་ཤད་ནི་ཐིག་ཕྲེང་གི་མགོ་ལ་ཡིག་རྡོག་གཅིག་དང༌། གཉིས་ལས་མེད་ཚེ་ཚུགས་ཐུབ་པའི་ཆེད་དུ་ཡིན་ལ་མཛེས་པའང་ཡིན་ནོ། ཞེས་གསུངས་སོ།
ལན། ཡི་གེའི་མ་ནི་ཨ་ཡིན་ཏེ། གསལ་བྱེད་ཀུན་གྱི་སྐད་གདངས་འཐོན་པར་བྱེད་པ་ཡིན་པའི་ཕྱིར། ཡི་གེ་བཤད་པ་རིག་པའི་སྒོ་འབྱེད་ལས་ཡི་གེའི་མ་ནི་ཨ་ཡིན་ནོ། ཨ་ནི་རང་ཉིད་བརྗོད་རུང་བས། སེང་གེ་ལྟ་བུར་ཨ་ཞེས་བྱ། ཞེས་གསུངས་པ་ལྟར། བུ་ཡིག་སྟེ་གསལ་བྱེད་གཞན་རྣམས་ཀྱི་གདངས་ཀྱི་འབྱུང་ཁུངས་ལྟ་བུ་ཡིན་ཞིང་མི་རྣམས་ཀྱང་མའི་མངལ་ནས་སྐྱེས་དུས་ཐོག་མར་ཨ་ཞེས་པའི་སྒྲ་འབྱིན་པར་བྱེད་དོ།  ཕ་ཡིག་ནི་ཀ་ནས་ཧ་བར་གསལ་བྱེད་ཉེར་དགུ་སྟེ། དོན་སྟོན་པར་བྱེད་པའི་ཐབས་སམ་བྱེད་པོ་གཙོ་བོ་ཡིན་པའི་ཕྱིར་ཏེ། གཞས་ཞེས་སོ།  བུ་ཡིག་ནི་སྟེང་ན་ཞྭ་ལྟར་མཛེས་པའི་ཡི་གེ་གསུམ་སྟེ། གི་གུ། འགྲེང་པོ། ན་རོ་གསུམ།འོག་ན་གདན་ལྟར་མཛེས་པའི་ཡི་གེ་གསུམ་སྟེ། ཞབས་ཀྱུ། ཡ་བཏགས། ར་བཏགས་གསུམ་མོ། དེ་དག་ལ་བུ་ཡིག་ཅེས་བྱ་སྟེ། ཕ་མའི་ཡི་གེ་ལ་ཕར་ལྟོས་ཤིང་གདགས་སུ་རུང་ལ་ཕ་མའི་ཡི་གེ་རྣམས་དེ་དག་ལ་མི་ལྟོས་ཤིང་གདགས་སུ་མེད་པས་སོ།
ལན། ཝ་བཏགས་ནི་ལྤ་དང་ཝ་གཉིས་ལས་ཁྱད་པར་འབྱེད་ཕྱིར་བྲ་བོའི་དབྱིབས་ཅན་གྱི་བ་ཟུར་འདོད་པ་ཙམ་དང་གཞན་ཡང་སྒྲ་མཚུངས་པའི་མིང་གི་ཁྱད་པར་གཏོད་པའི་ཕྱིར་དང༌། མིང་གཞི་སྔོན་འཇུག་ཏུ་མི་འཁྲུལ་བར་བྱེད་པའི་རྟགས་ཙམ་ཏེ། དཔེར་ན། རི་དྭགས་ཀྱི་ཤྭ་བ་ལ་ཝ་བཏགས་མེད་ན་བཟའ་བའི་ཤ་ལ་འཁྲུལ་སྲིད་པ་དང་རི་དྭགས་ཞེས་པའི་དྭགས་ཀྱི་མིང་གཞི་དྭ་ལ་ཝ་ཟུར་མ་བཏགས་ན། ད་ཡིག་སྔོན་འཇུག་ཏུ་འཁྲུལ་སྲིད་པའོ། ལ་བཏགས་ནི་མིང་གཞི་དང་དངོས་སུ་བསྡེབས་ན་རང་གཟུགས་དངོས་སུ་ཡོད་པ་སྟེ། དེའི་ཕྱིར་བུ་ཡིག་གི་གྲས་སུ་དང་པོའི་སློབ་དཔོན་གྱིས་མ་བཞག་པ་ཡིན་ནོ།མོ་ཕོ་མོ་མ་ནིང་གི་ཡི་གེ་བཤད་པ།
ལན། སྤྱིར་བཏང་དབྱངས་རྣམས་མོ་དང༌། གསལ་བྱེད་རྣམས་ཕོ་ཡིག་ཡང་དམིགས་བསལ་གསལ་བྱེད་ལ་ནང་གསེས་ཀྱིས་དབྱེ་ན་ཀ་ཅ་ཏ་པ་ཙ་ཕོ། ཁ་ཆ་ཐ་ཕ་ཚ་མ་ནིང་། ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་རྣམས་མོ། ང་ཉ་ན་མ་ཤིན་ཏུ་མོ། ར་ལ་ཧ་ཨ་མོ་གཤམ་མམ་མཚན་མེད་མ་ནིང་དང་ཨ་ནི་སེང་གེ་ལྟ་བུར་གནས་པས་གང་དུའང་མི་ཐེའོ་ཞེས་གསུངས་པའི་ལུགས་ལྟར་བཀོད་པ་ཡིན་ནོ། དེ་ལྟར་ཕོ་མོ་མ་ནིང་དུ་འཇོག་པའི་རྒྱུ་མཚན་ནི་འོག་ཏུ་འཆད་འགྱུར་ལས་ཤེས་པར་འགྱུར་རོ། སྐབས་འདིར་སི་ཏུའི་ལུགས་དང་མི་འདྲ་བ་རྟོགས་དགོས་སོ།
ལན། སྤྱིར་བོད་ཡིག་ལ་དབྱངས་ཀྱི་ང་རོ་ལྔ་ཡོད་དེ། དྲང་བ་དང་། བཀུག་པ་དང་། སྨད་པ་དང་། བསྒྲེང་བ་དང་། བསྟོད་པའོ། དང་པོ་ནི་ཀ་ནས་ཨའི་བར་གྱི་ཡི་གེ་སོ་ན་གནས་པ་རྣམས་སོ། གཉིས་པ་ནི་ཀི་སོགས་གི་གུ་ཅན་གྱི་ཡི་གེ་ཇི་སྙེད་པའོ། གསུམ་པ་ནི་ཀུ་སོགས་ཞབས་ཀྱུ་ཅན་ཇི་སྙེད་པའོ། བཞི་པ་ནི་ཀེ་སོགས་འགྲེང་བུ་ཅན་ཇི་སྙེད་པའོ། ལྔ་པ་ནི་ཀོ་སོགས་ན་རོ་ཅན་ཇི་སྙེད་པའོ།
ལན། བོད་ཡིག་གི་ང་རོའི་རྩ་བ་གསུམ་ཡོད་དེ། ཧ་དང༌། ཨ།འ་གསུམ་མོ།  དེ་ཡང་སྒྲའི་གཞི་དབུགས་ཀྱི་ཤུགས་འབྱུང་བའི་གནས་ཀྱི་རྩ་བ་ནི། ཁོག་པ་དང་མགྲིན་པ་གཉིས་ཡིན་ཞིང་ཁོག་པ་ནས་ཤུགས་བསྐྱེད་དེ་འདོན་པར་བྱ་བའི་ཡི་གེའི་རྩ་བ་ནི་ཧ་ཡིག་གོ། མགྲིན་པ་བཙུམ་ཞིང་དོག་པར་བྱས་ནས་སྟོད་དུ་ཤུགས་བསྐྱེད་དེ་འདོན་པའི་ཡི་གེའི་རྩ་བ་ནི་ཨ་ཡིག་གོ།མགྲིན་པ་ཕྱེ་ཞིང་གློད་དེ་ཡངས་པར་བྱས་ནས་སྨད་དུ་ཤུགས་བསྐྱེད་དེ་འདོན་པའི་ཡི་གེའི་རྩ་བ་ནི་འ་ཡིག་ཡིན་པས་ཧ་ཨ་འ་གསུམ་ལ་ང་རོའི་རྩ་བ་གསུམ་ཞེས་བྱའོ།
ལན། ཨ་ཡིག་གི་སྒྲའི་ཆ་དང་ལྡན་པར་མགྲིན་པ་དམ་ཞིང་སྒྲ་དྲག་པའི་ཚུལ་གྱིས་དབུགས་སྟོབས་ཆུང་བར་འདོན་པའི་ཡི་གེ་ནི་ཀ་ཅ་ཏ་པ་ཙ་རྣམས་ཏེ་ཕོ་ཡིག་ཅེས་བྱ་བ་དེ་ཡིན་ནོ། ཧ་ཡིག་གི་སྒྲའི་ཆ་དང་ལྡན་པར་ཁོག་པ་ཅུང་ཟད་གློད་དེ་དབུགས་སྟོབས་ཆེ་བས་སྒྲ་བར་མའི་ཚུལ་གྱིས་འདོན་པའི་ཡི་གེ་ནི་ཁ་ཆ་ཐ་ཕ་ཚ་རྣམས་ཏེ་མ་ནིང་གི་ཡི་གེ་ཞེས་བྱ་བ་དེ་ཡིན་ནོ།འ་ཡིག་གི་སྒྲའི་ཆ་དང་ལྡན་པར་མགྲེན་པ་ལྷོད་དེ་དབུགས་སྟོབས་མི་ཆེ་བས་སྒྲ་ཅུང་ཟད་ཞན་པའི་ཚུལ་གྱིས་འདོན་པའི་ཡི་གེ་ནི་ག་ཇ་ད་བ་ཛ་ཝ་ཞ་ཟ་འ་ཡ་ཤ་ར་ལ་ས་རྣམས་ཏེ་མོ་ལ་སོགས་པའི་ཡི་གེ་ཞེས་བྱ་བ་དེ་ཡིན་ནོ།
ལན། གནས་དང་། བྱེད་པ། རླུང་(རྩོལ་བ་)། རྣམ་པར་རྟོག་པའམ་རྣམ་པར་ཤེས་པ་བཞི་ཡིན་ནོ།
ལན། གནས་ནི་གཞིའི་རྒྱུ་སྟེ། དྲིལ་བུའི་ཁོག་པ་ལྟ་བུའོ། བྱེད་པ་ནི་ཡི་གེ་སྦྱིན་པར་བྱེད་པའི་རྒྱུ་སྟེ། དྲིལ་བུའི་ལྕེ་ལྟ་བུའོ། རླུང་ནི་བསྐྱོད་པར་བྱེད་པའི་སྒྱུ་སྟེ། དྲིལ་བུ་བསྐྱོད་པའི་ལག་པ་ལྟ་བུའོ།རྣམ་རྟོག་དང་རྣམ་ཤེས་ནི་སྐུལ་བར་བྱེད་པའི་རྩ་བའི་རྒྱུ་སྟེ་དྲིལ་བུ་འཁྲོལ་བར་བྱེད་པའི་སྐྱེས་བུ་ལྟ་བུའོ།
ལན། མགྲིན་པ་སྣ་དང་སྤྱི་བོ་རྐན། ལྕེ་དང་སོ་དང་མཆུ་དང་ཁོགཡི་གེའི་སྐྱེ་གནས་བརྒྱད་དུ་འདོད།
ལན། གནས་དེ་རྣམས་དོན་གཉིས་སུ་བསྡུ་ཐུབ་སྟེ། དོག་པའི་གནས་དང་ཡངས་པའི་གནས་གཉིས་སུ་བསྡུ་ཐུབ་བོ།
ལན། དོག་པའི་གནས་སུ་གནས་བརྒྱད་ལས། མགྲིན་པ་དང་།སྣ། སྤྱི་བོ་གསུམ་གཏོགས་སོ།
ལན། ཡངས་པའི་གནས་སུ་གནས་བརྒྱད་ལས། ཁོག་པ་དང་།རྐན། ལྕེ། སོ། མཆུ་ལྔ་གཏོགས་སོ།
ལན། ལྗོངས་དང་ཞིང་ཆེན་ལྔའི་མཉམ་སྒྲིག་སློབ་གཞི་དམའ་རིམ་སློབ་འབྲིང་སློབ་དེབ་བཞི་པར་འཁོད་པ་བཞིན་བརྗོད་ན་དེ་ཡང་ཀ་ཁ་ག་ང་འ་ཧ་ཨ་བཅས་བདུན་གྱི་སྐྱེ་གནས་མགྲིན་པ་དང༌། ཅ་ཆ་ཇ་ཉ་ཙ་ཚ་ཛ་ཞ་ཡ་ཤ་ཨི་ཨེ་བཅས་བཅུ་གཉིས་ཀྱི་སྐྱེ་གནས་རྐན་དང་། ཏ་ཐ་ད་ན་ཟ་ལ་ས་བཅས་བདུན་གྱི་སྐྱེ་གནས་སོ་དང་། པ་ཕ་བ་མ་ཝ་ཨུ་ཨོ་བཅས་བདུན་གྱི་སྐྱེ་གནས་མཆུ་དང་།ར་ཡིག་གི་སྐྱེ་གནས་ལྕེ་རྩེ་དང་ཉེ་བའི་སྤྱི་བོ་སྟེ་ལྕེ་རྩེའི་སྟེང་ཕྱོགས་བཅས་དང་།ང་ཉ་ན་མ་རྣམས་རང་རང་གི་སྐྱེ་གནས་སུ་མ་ཟད་སྣ་སྒྲ་དང་བཅས་པའོ།
ལན། བྱེད་པ་ནི་ལྕེ་གཙོ་བོར་འཛིན་ཅིང་དེ་ཡང་མགྲིན་པ་དང་མཆུ་ལས་སྐྱེས་པ་རྣམས་རང་རང་གི་སྐྱེ་གནས་ཀྱི་བྱེད་པ་ཅན་དང་རྐན་ལས་སྐྱེས་པ་རྣམས་ལྕེའི་དབུས་ཀྱི་བྱེད་པ་ཅན་དང་སོ་ལས་སྐྱེས་པ་རྣམས་ལྕེ་རྩེའི་བྱེད་པ་ཅན་དང་ར་ཡིག་ནི་ལྕེ་རྩེ་དང་ཉེ་བའི་བྱེད་པ་ཅན་བཅས་སོ།བྱེད་པ་ལྕེ་དེ་གནས་རྣམས་སུ་ཕྲད་པའི་དབང་གིས་བྱེད་པ་དྲུག་ཡོད་དེ། ཕྲད་པ་དང་ཅུང་ཟད་ཕྲད་པ། བཙུམ་པ། ཕྱེ་བ། དོག་པ། ཡངས་པ་བཅས་སོ།
ལན། རྩོལ་བའམ་རླུང་ནི་དྲིལ་བུ་བསྐྱོད་པའི་ལག་པ་ལྟ་བུར་ངོས་འཛིན་དགོས་ཤིང་། རྩོལ་བ་ལ་དབྱེ་ན་ཕྱི་ནང་གཉིས་ཡོད་པ་ལས། ཕྱིའི་རྩོལ་བ་ནི་ཕྱི་རོལ་དུ་སྒྲ་ཐོན་པ་ལྟ་བུའི་བྱེད་རྩོལ་དང་ལྡན་པའི་ཕྱིར་ཏེ་དེ་ལའང་ཐོན་ཆེ་ཆུང་གི་དབྱེ་བས་ག་ང་ཇ་ཉ་ད་ན་བ་མ་ཛ་ཝ་འ་ཡ་ར་ལ་ཧ་ཨ་ཨི་ཨུ་ཨེ་ཨོ་བཅས་ཉི་ཤུ་ཐམ་པ་རྣམས་སྒྲ་ལྡན་དང༌། ཀ་ཁ་ཅ་ཆ་ཏ་ཐ་པ་ཕ་ཙ་ཚ་ཞ་ཟ་ཤ་ས་བཅས་བཅུ་བཞི་སྒྲ་མེད་དང༌། སྒྲ་ཕྱིར་དབྱུང་བའི་ཚེ་དབུགས་ཤུགས་ཚེ་ཆུང་དབང་གིས་ཁ་ཆ་ཐ་ཕ་ཚ་ཞ་ཟ་ཤ་ས་ཧ་ཨ་ཨི་ཨུ་ཨེ་ཨོ་བཅས་བཅོ་ལྔ་སྲོག་ཆེན་དང་། དེ་བྱིངས་ཀ་ག་ང་ཅ་ཇ་ཉ་ཏ་ད་ན་པ་བ་མ་ཙ་ཛ་ཝ་འ་ཡ་ར་ལ་བཅས་བཅུ་དགུ་སྲོག་ཆུང་དང་། དེ་དག་ལས་ཞ་ཟ་ཤ་ས་ཧ་རྣམས་བརྗོད་པའི་ཚེ་དབུགས་དྲོ་བར་འབྱིན་པས་དྲོ་བའང་ཡིན་ནོ། ནང་གི་རྩོལ་བ་ནི་མགྲིན་པ་གདངས་ནས་བརྗོད་དགོས་པའི་ཕྱིར་ཨ་ཡིག་མ་གཏོགས་སྲོག་ཆེན་གྱི་ཡི་གེ་རྣམས་ཕྱེ་བའི་རྩོལ་བ་ཅན་དང་། ཨ་ཡིག་མགྲིན་པ་མ་ཕྱེ་བར་བརྗོད་པའི་ཕྱིར་བཙུམ་པའི་རྩོལ་བ་ཅན་ཡིན་པ་སོགས་རྩ་བར་བཟུང་བའི་ཀློག་ཚུལ་དག་པོ་ཞིག་དགོས་པ་ནི་གལ་ཤིན་ཏུ་ཆེའོ། (ལྗོངས་དང་ཞིང་ཆེན་ལྔའི་མཉམ་སྒྲིག་སློབ་གཞི་གཞིར་བཞག་བཀོད་དོ།)
ལན། མེད་ཀྱང་ཆོག་པའི་ཡི་གེ་གཅིག་གི་ཝ་ཡིག་ཡིན་ནོ།ཝ་ཡིག་ནི་བ་ཕྱེད་ཝ་རུ་འབོད་པ་ཡིན། ཞེས་པ་ལྟར་ཕལ་ཆེར་བ་དང་། སྦྱོར་བ་མཚུངས་ཤིང་དེར་མ་ཟད་མིང་གཞི་ལ་འཇུག་པའང་ཝ་སྐྱེས་ཝ་ཁ་ལྟ་བུ་ཉུང་ཟད་ཅིག་ལས་མེད་པས། དེའི་ཕྱིར་ཝ་ཡིག་འདི་ལ་མེད་ཀྱང་ཆོག་པའི་ཡི་གེ་གཅིག་ཅེས་ཐ་སྙད་མཛད་དོ།
ལན། འཇུག་ཚུལ་ཁྱབ་ཆེ་ཆུང་གི་ཡི་གེའི་གྲངས་ལ་ཁ་ཚོན་གཅོད་དཀའ་བ་ཞིག་ཡིན། དེས་ན། ལྐ་དང་ལྒ། ལྤ་དང་ཝ། དཀྱེ་དང་ལྔ། ཏྲ་དང་ཐྲ། རྩ་དང་སྒྲ། མགྱ་དང་མགྲ། དབྱེ་དང་བགྱ་ལ་སོགས་པ་རྣམས་ལ་སྔོན་རྗེས་དབྱངས་འཇུག་མི་འཇུག་ཅི་རིགས་ཀྱི་སྒོ་ནས་གཞན་ལ་འཇུག་པ་ཉུང་ཟད་ལས་མེད་པར་གསུངས་སོ།སྦྱོར་དུ་མི་རུང་བ།
ལན། མིང་གཞི་ཝ་དང་ཝ་ཟུར་ཅན་རྣམས་ལ་དབྱངས་བཞི་ལས་གང་ཡང་མི་འཇུག་གོ།
ལན། ལ་མགོ་ཅན་ལ་ཡ་ར་ལ་ཝའི་སྨད་འདོགས་བཞི་འཇུག་པ་མེད་དོ།
ལན། སྔོན་འཇུག་ལྔ་རང་སྡེར་འཇུག་མི་སྲིད་དོ།
ལན། སྔོན་འཇུག་བ་ཡིག་ནི་མིང་གཞི་ཁ་ཆ་ཐ་ཕ་ཚ་ལྔ་ལ་འཇུག་མི་འགྱུར་རོ།
ལན། སྔོན་འཇུག་གི་ཡི་གེ་མ་དང་འ་གཉིས་ནི་མིང་གཞི་ཀ་ཅ་ཏ་པ་ཙ་ལྔ་ལ་འཇུག་པར་མི་འགྱུར་རོ།
ལན། སྔོན་འཇུག་གི་ཡི་གེ་ག་དང་ད་གཉིས་མིང་གཞི་ཁ་ཆ་ཐ་པ་ཚ་ལྔ་ལ་མི་འཇུག་གོ། (ཞིབ་ཕྲ་རྟགས་འཇུག་སྐབས་ལས་ཤེས་སོ།)ཡི་གེ་འཇུག་པའི་གནས་བརྒྱད་བཤད་པ།
ལན། ཡི་གེ་འཇུག་པའི་གནས་བརྒྱད་ནི།སྒྲ། སྐད། མིང༌། མཚན་མ།བརྡ། ཐ་སྙད ཚིག དོན་བཅས་ཡིན་ནོ།
ལན། དང་པོ་སྒྲ་ནི་ཟིན་མ་ཟིན་གཉིས་ལས་ཟིན་པའི་སྒྲ་གང་ཟག་གི་དབང་པོའི་ཚོགས་པས་ཟིན་པ་ལ་བྱ་དགོས་པར་གསུངས་སོ། གཉིས་པ།སྐད་ནི་ལེགས་སྦྱར་ལ་སོགས་ཡུལ་སོ་སོའི་རང་སྐད་རྣམས་སོ། གསུམ་པ།མིང་ནི་ཡི་གེ་དུ་མ་འདུས་པའི་བདག་ཉིད་ཅན་གྱི་དོན་གྱི་ངོ་བོ་སྟོན་པའི་སྒྲ་དེའོ།(དབྱེ་བ་རྣམས་གོང་དུ་བཤད་ཟིན་པས་འདིར་མི་སྤྲོའོ།) བཞི་པ། མཚན་མ་ནི་ཡི་གེ་འཇུག་པའི་གནས་བརྒྱད་སྐབས་ཀྱི་མཚན་མ་ནི། མིང་དང་ཐ་སྙད་ལས་ལོགས་སུ་མེད་དེ། མིང་དང་ཐ་སྙད་ལ་མཚན་མ་ཞེས་བྱ་ལ་མིང་དང་ཐ་སྙད་ཀྱིས་བརྗོད་བྱའི་དོན་དེ་མཚོན་པར་བྱེད་ཅིང་སྣང་བར་བྱེད་ནུས་པའི་ཆ་ནས་མཚན་མ་ཞེས་བཏགས་པ་ཡིན་པར་གསུངས། ལྔ་པ། བརྡ་ནི་མིང་ཅན་དེ་དང་དེ་དག་ལ་མིང་དེ་དང་དེ་ཞེས་བརྗོད་པའི་ཚེ་མིང་ཅན་དེ་དང་དེའི་འདྲ་རྣམ་ཡིད་ཡུལ་དུ་ཤར་བའི་དོན་སྤྱི་ལ་བྱའོ། དྲུག་པ། ཐ་སྙད་ནི་སྨྲ་ཤེས་ཤིང་དོན་གོ་བ་ཞིག་ལ་མི་ཞེས་མིང་བཏགས་པ་ལྟ་བུ་སྟེ། རྣམ་འགྲེལ་ལས། སྒྲ་རྣམས་ཀྱི་ནི་བརྡར་བཏགས་དོན། དེ་ནི་ཐ་སྙད་ཆེད་དུ་བྱས། ཞེས་གསུངས་པ་ལྟར་རོ། བདུན་པ། ཚིག་ནི་དོན་གྱི་ངོ་བོ་དང་ཁྱད་པར་སྦྱར་ནས་སྟོན་པའམ་མིང་དུ་མ་འདུས་པ་ལ་བྱའོ། (གོང་དུ་བཤད་ཟིན་ཏོ་) བརྒྱད་པ།དོན་ནི་ཆོས་རྣམས་སམ་ཤེས་བྱ་ཐམས་ཅད་ཀྱི་གནས་ལུགས་སམ་རང་བཞིན་ཇི་ལྟ་བ་ཉིད་དོ།ཞར་བྱུང་བོད་ཀྱི་རིག་གནས་ཆེ་བ་ལྔ་དང་ཆུང་བ་ལྔའི་ངོ་བོ་དང་བྱེད་ལས་མདོ་ཙམ་དང་སུམ་རྟགས་ཀྱི་འགྲེལ་པ་གྲགས་ཆེ་བ་འགའི་རྩོམ་པ་པོ་བཤད་པ།
ལན། བོད་ཀྱི་རིག་གནས་ལ་ཆེ་བ་ལྔ་དང་། ཆུང་བ་ལྔ་བཅས་བཅུ་ཡོད།
ལན། བོད་ཀྱི་རིག་གནས་ཆེ་བ་ལྔ་ནི་སྒྲ་རིག་པ། ཚད་མ་རིག་པ།བཟོ་རིག་པ། གསོ་བ་རིག་པ། ནང་རིག་པ་བཅས་ལྔ་ཡོད་དོ།
ལན། དང་པོ་སྒྲ་རིག་པ་ནི། རྗོད་བྱེད་ཚིག་གིས་བརྗོད་བྱའི་དོན་དེ་ཉིད་བརྡ་སྤྲོད་པར་བྱེད་པའི་རིག་གཞུང་ཡིན་པའི་ཆ་ནས་སྒྲ་རིག་པ་ཞེས་བཏགས།ཚིག་གི་འཁྲུལ་བ་འགོག་པའི་བྱེད་ལས་དང་ལྡན་པ་ཡིན་ནོ། ཚ་སྤྲུལ་མཆོག་གིས་སྒྲ་རིག་པ་ཟེར་བ་དེ་ཡི་གེའི་བརྗོད་བྱའི་དོན་དག་གསལ་པོར་ཤེས་ཐུབ་པའི་རིག་གནས་གཅིག་ལ་ཟེར་ཅེས་གསུངས་སོ།གཉིས་པ། ཚད་མ་རིག་པའམ་གཏན་ཚིགས་རིག་པ་ནི། དོན་དང་དོན་མ་ཡིན་པ་རྣམ་པར་འབྱེད་པའམ་སྒྲུབ་བྱེད་ཡང་དག་དང་ལྟར་སྣང་སོགས་ཀྱི་རྣམ་དབྱེ་ལེགས་པར་སྟོན་པའི་ཚད་མའི་གཞུང་ལུགས་ཡིན་པའི་ཆ་ནས་ཚད་མ་རིག་པ་ཞེས་བཏགས།དོན་གྱི་འཁྲུལ་བ་འགོག་པའི་བྱེད་ལས་དང་ལྡན་པ་ཡིན། ཚ་སྤྲུལ་མཆོག་གིས། ཚད་མ་རིག་པ་ཟེར་བ་དེ་དངོས་ཡོད་སོགས་གྱི་དོན་དག་གང་ཡིན་པ་རྣམས་རིག་པའི་སྒོ་ནས་ནོར་འཁྲུལ་མེད་ཅིང་ཡང་དག་པར་གཏན་འབེབས་བྱེད་པ་དེ་ལ་ཟེར་ཞིང་། དཔེར་ན། འབོ་དང་། ཉ་ག་བྲེ། སྲང་སོགས་ཚད་ལྡན་ཡིན་མིན་བརྟག་དཔྱད་བྱེད་པ་ནང་བཞིན་རེད་ཅེས་གསུངས།གསུམ་པ། བཟོ་རིག་པ་ནི། དངོས་པོ་གང་ཞིག་གི་གཟུགས་བརྙན་དང་རི་མོ་སོགས་ཚད་ཀྱི་རིམ་པའི་དོན་གསལ་བར་བྱེད་པའི་རིག་གཞུང་ཡིན་པའི་ཆ་ནས་བཟོ་རིག་པ་ཞེས་བཏགས། སྐྱེ་འགྲོ་རྗེས་སུ་འཛིན་པའི་བྱེད་ལལས་དང་ལྡན་པ་ཡིན་ནོ། ཚ་སྤྲུལ་མཆོག་གིས། བཟོ་རིག་པ་ཟེར་བ་དེ་བཟོ་ལས་གཙོ་བོར་གྱུར་པའི་ལུས་བཟོ་དང་ངག་བཟོ། ཡིད་ཀྱི་བཟོ་བཅས་གསུམ་ཀ་ཡོད་པས་རྒྱ་ཆེ་བ་ཞིག་རེད་ཅེས་གསུངས་སོ།བཞི་པ། གསོ་བ་རིག་པ་ནི། གསོ་བྱའི་ཡུལ་དང་། གསོ་བར་བྱེད་པའི་གཉེན་པོ། ཇི་ལྟར་གསོ་བའི་ཐབས་ཚུལ་སྟོན་པའི་སྨན་དཔྱད་ཀྱི་རིག་གཞུང་ཡིན་པས་གསོ་བ་རིག་པ་ཞེས་བཏགས། སྐྱེ་འགྲོ་རྗེས་སུ་འཛིན་པའི་བྱེད་ལས་ལྡན་པ་ཡིན། ཚ་སྤྲུལ་མཆོག་གིས། གསོ་བ་རིག་པ་ཟེར་བ་དེ་སྨན་གཞུང་ལ་ཟེར་གྱི་རེད་ཅེས་གསུངས་སོ།ལྔ་པ། ནང་དོན་རིག་པ་ནི། ནང་སེམས་འདུལ་བའི་ཐབས་ཀྱི་རིམ་པ་གསལ་བར་སྟོན་པའི་གཞུང་ལུགས་ཡིན་པའི་ཆ་ནས་ནང་དོན་རིག་པ་ཞེས་བཏགས། སེམས་ཅན་གཞན་ལ་འཚེ་བ་སྤོང་བ་དང་། ལེགས་མཆོག་མཐར་ཐུག་ཐོབ་པའི་བྱེད་ལས་ཁྱད་པར་ཅན་དང་ལྡན་པ་ཡིན།ཚ་སྤྲུལ་མཆོག་གིས། ནང་དོན་རིག་པ་ཟེར་བ་དེ་སྡེ་སྣོད་གསུམ་གྱི་རིག་གནས་ལ་ཟེར་གྱི་རེད་ཅེས་གསུངས།
ལན། བོད་ཀྱི་རིག་གནས་ཆུང་བ་ལྔ་ནི། སྙན་ངག་དང་། མངོན་བརྗོད། སྡེབ་སྦྱོར། ཟློས་གར། སྐར་རྩིས་བཅས་སོ།
ལན། དང་པོ་སྙན་ངག་ནི། ཕལ་ཚིག་སྦས་ཏེ་རྣ་བར་སྙན་ཞིང་ཡིད་འཕྲོག་པའི་ཚིག་སྦྱོར་ལ་ཟེར།སྙན་ངག་ཤེས་ན་ཚིག་རྒྱན་ལ་མི་རྨོངས་པའི་བྱེད་ལས་ལྡན། ཚ་སྤྲུལ་མཆོག་གིས་སྙན་ངག་ཅེས་པ་དེ་སྙན་ངག་གི་ལུས་རྒྱན་སྲོག་གསུམ་དང་འབྲེལ་བའི་དོན་རྒྱན་དང་། སྒྲ་རྒྱན་གྱི་རིམ་པ་དང་ལྡན་པའི་རྣ་བར་སྙན་ཞིང་། ཡིད་ལ་འབབ་པའི་རིག་གནས་གཅིག་ལ་ཟེར་གྱི་རེད་ཅེས་གསུངས།གཉིས་པ། མངོན་བརྗོད་ནི། འཁོར་འདས་བརྟན་གཡོའི་དངོས་པོ་གང་ཡང་རུང་བ་ཞིག་གི་མིང་གི་རྣམ་གྲངས་མང་པོ་ཞིག་གསལ་བར་སྟོན་པའི་གཞུང་ཡིན་པའི་ཆ་ནས་བརྗོད། མངོན་བརྗོད་ཤེས་ན་མིང་ལ་མི་རྨོངས་པའི་བྱེད་ལས་ལྡན། ཚ་སྤྲུལ་མཆོག་གིས་མངོན་བརྗོད་ལ་གྲངས་ཀྱི་མངོན་བརྗོད་དང་མིང་གི་མངོན་བརྗོད་གཉིས་ཡོད། དེ་གཉིས་ཀྱི་དོན་དག་མདོར་བསྡུས་ནས་བཤད་ན། གྲངས་གནས་རེ་རེ་ལ། མིང་མི་འདྲ་བ་སྣ་ཚོགས་ཡོད་པ་དང་།བརྗོད་བྱའི་དོན་གནས་གཅིག་ལ་རྗོད་བྱེད་ཀྱི་མིང་མི་འདྲ་བ་སྣ་ཚོགས་ཡོད་པ་དེ་ལ་མངོན་བརྗོད་ཟེར་གྱི་རེད་ཅེས་གསུངས།གསུམ་པ། སྡེབ་སྦྱོར་ནི། ཚིགས་སུ་བཅད་པའི་སྙན་ངག་ལ་ཉེ་བར་མཁོ་བའི་ཡི་གེ་ལྕི་ཡང་སྡེབ་པར་བྱེད་པའི་ཆ་ནས་བཞག་པས་སྡེབ་སྦྱོར་ཞེས་བཏགས།སྡེབ་སྦྱོར་ཤེས་ན་ཚིགས་བཅད་ལ་མི་རྨོངས་པའི་བྱེད་ལས་ལྡན། ཚ་སྤྲུལ་མཆོག་གིས་སྡེབ་སྦྱོར་ཟེར་བ་དེའི་གཞུང་དངོས་ནི་རྒྱ་གར་གྱི་ཡི་གེ་དང་བོད་ཀྱི་ཡི་གེ་གཉིས་ཀྱི་དོན་དག་སྡེབ་ནས་སྦྱོར་བ་དང་། དེང་སང་རྒྱ་ཡིག་དང་བོད་ཡིག་གཉིས་ཀྱི་དོན་དག་སྡེབ་ནས་སྦྱོར་བ་སོགས་རྗོད་བྱེད་གྱི་ཚིག་དང་བརྗོད་བྱའི་དོན་གཉིས་སྡེབ་ནས་སྦྱོར་བ་ལ་ཟེར་གྱི་རེད་ཅེས་གསུངས།བཞི་པ། ཟློས་གར་ནི། ངག་ནས་གླུ་ཚིག་ཟློས་ཤིང་ལུས་ཀྱིས་གར་བྱེད་པས་ན་ཟློས་གར་ཞེས་བརྗོད།ཟློས་གར་ཤེས་ན་སྐད་རིགས་ལ་མི་རྨོངས་པའི་བྱེད་ལས་ལྡན། ཚ་སྤྲུལ་མཆོག་གིས་ཟློས་གར་ཞེས་པ་དེ་འཆམ་དང༌། ལྷ་མོ། ཁྲང་ཤིས་སོགས་འཁྲབ་མཁན་གྱི་མི་རྣམས་ཀྱིས་ཆས་གོས་མི་འདྲ་བ་སྤྲས་ཏེ་ཡང་ཡང་ཟློས་ནས་གར་འཁྲབ་པ་ལྟ་བུ་ལ་ཟེར་གྱི་རེད། འདིའི་ཁོངས་སུ་གཞས་དང་། ཞབས་བྲོ། གླུ་དབྱངས་གཏོང་བ་སོགས་ཀྱང་འདུ་བ་རེད་ཅེས་གསུངས། ལྔ་པ། སྐར་རྩིས་ནི། ལེགས་པར་བརྟགས་ཤིང་དཔྱད་པའི་སྒོ་ནས་ཉི་ཟླ་གཟའ་སྐར་འཁོར་ཚུལ་དང་། དུས་བཞི་དང་། དུས་ཚིགས་ཉེར་བཞི། ཉི་ཟླ་གཟའ་འཛིན་སོགས་གཏན་ལ་འབེབས་བྱེད་ཀྱི་གཞུང་ཡིན་པའི་ཆ་ནས་སྐར་རྩིས་ཞེས་བཏགས།སྐར་རྩིས་ཤེས་ན་བླང་དོར་ལ་མི་རྨོངས་པའི་བྱེད་ལས་ལྡན། ཚ་སྤྲུལ་མཆོག་གིས་སྐར་རྩིས་ཞེས་པ་དེ་ཚེས་གྲངས་དང༌། གཟའ་སྐར། འཕྲོད་ཆེན།འཕྲོད་ཆུང་སོགས་ལེགས་ཉེས་བརྩི་བའི་རིག་གནས་གཅིག་ཡིན། དཔེར་ན།རྒྱ་གར་སྐད་ཀྱི་རྀ་ཐུ་ཞེས་པ་དེར་བོད་སྐད་ལ་ལེ་ཐོ་ཟེར་བ་ལྟ་བུ་ལ་ཟེར་ཞེས་གསུངས། 
ལན། རིག་གནས་ཆུང་བ་ལྔ་ནི་རིག་གནས་ཆེ་བ་ལྔའི་ནང་གསེས་སྒྲ་རིག་པའི་ཁོངས་སུ་བསྡུ།
ལན། སྤྱི་ལོ་༡༧༤༤ལོར་མཁས་དབང་སི་ཏུ་ཆོས་ཀྱི་འབྱུང་གན་ཀྱིས་བརྩམས་སོ།
ལན། དེ་ནི་སྐུ་ཕྲེང་ལྔ་པ་བློ་བཟང་ཚུལ་ཁྲིམས་རྒྱ་མཚོས་བརྩམས།
ལན། དེ་གཉིས་ནི་རབ་བྱུང་བཅུ་གཉིས་པའི་དུས་འགོ་ཙམ་ལ་པྲ་ཏི་དགེ་བཤེས་རིན་ཆེན་དོན་གྲུབ་ཀྱིས་བརྩམས།
ལན། དེ་ནི་ཉེ་རབས་ཀྱི་མཁས་དབང་ཚེ་ཏན་ཞབས་དྲུང་གིས་ལ་བརྩམས།
ལན། དེ་ནི་གཙང་གི་གཡས་རུའི་བཞད་ཀྱི་བྱེ་བྲག་དངུལ་ཆུའི་རི་ཁྲོད་དགའ་ལྡན་རྩེའི་སྤོང་ཁང་དུ་དངུལ་ཆུ་དྷ་རྨབྷདྲ་སྟེ་བོད་སྐད་དུ་དངུལ་ཆུ་ཆོས་ཀྱི་བཟང་པོ་ཞུ་བས་དགུང་ལོ་སོ་ལྔའི་དུས་བརྩམས། ཐོན་མིའི་ཞལ་ལུང་དུ་སྤྱི་ལོ་༡༨༦༦ལོར་བརྩམས་པར་གྲགས་ཀྱང་དེ་ནི་སྤྱི་ལོ་༡༨༠༦ལོར་བརྩམས་པ་ཡིན་ནོ།
ལན། དངུལ་ཆུའི་དབོན་པོ་དབྱངས་ཅན་གྲུབ་པའི་རྡོ་རྗེས་སྔ་མ་སྤྱི་ལོ༡༩༠༡དང་ཕྱི་མ་སྤྱི་ལོ་༡༩༠༣ལོར་བརྩམས་པར་གྲགས་སོ། (བརྩམས་ལོ་དེ་གཉིས་འཁྲུངས་རྣམ་དང་བསྡུར་ན་མི་མཐུན་པ་མངོན་)བརྡ་སྤྲོད་སྨྲ་མཁས་ཀྱི་ཞལ་ལུང་ཡི་གེ་བཤད་པ་དང་། སུམ་རྟགས་ཀྱི་དྲི་བ་དྲིས་ལན་རང་མཉམ་བློ་གསར་གཞོན་ནུའི་ཉེར་མཁོ་ཞེས་བྱ་བ་ལས།. ཡི་གེ་བཤད་པའི་སྐོར་མདོ་ཙམ་བཤད་ཟིན་ཏོ།སྨྲས་པ། བརྡ་སྤྲོད་སྨྲ་མཁས་རྣམས་ཀྱི་ཞལ་ལུང་ལས།ཐོན་པའི་ཡིག་བཤད་སྐོར་གྱི་དྲི་བ་དང་དྲིས་ལན་ཚུལ་དུ་མདོ་ཙམ་སྤེལ་བ་དེས།རང་མཉམ་གཞོན་ནུའི་བློ་མུན་སེལ་གྱུར་ཅིག །མངྒ་ལམ།
ལན། གཙོ་བོར་ཕྲད་དང་རྣམ་དབྱེའི་ཚོགས་ལ་རྨོངས་པ་སེལ་བའི་ཕྱིར་སུམ་ཅུ་པའི་གཞུང་བསླབ་པ་ཡིན་ནོ།
ལན། སྐད་ཀྱིས་བརྡ་སྤྲོད་པའི་ཚུལ་ལུགས་རིགས་པའི་ལམ་ལས་དྲངས་ཏེ་བཤད་པའི་ཚུལ་ལ་བརྡ་སྤྲོད་རིག་པ་ཟེར།
ལན། མཚན་དོན་སྨོས་ཚུལ་ནི།རྒྱ་གར་སྐད་དུ། བྱཱ་ཀ་ར་ཎ་མཱུ་ལ་ཏྲིཾ་ཤད་ནཱ་མ།ཀློག་ཚུལ། འབེའེ་ཡ་ཀ་ར་རྣ། མུའུ་ལ་ཏི་རིང་ཤད། ནའ་མ།བོད་སྐད་དུ། ལུང་སྟོན་པ་རྩ་བ་སུམ་ཅུ་པ་ཞེས་བྱ་བ།ཤེས་བདེར་བརྗོད་ན། བྱཱ་ཀ་ར་ཎ་ ལུང་སྟོན་པ། མཱུ་ལ རྩ་བ།ཏྲཱི་ཤད་སུམ་ཅུ་པ། ནཱ་མ་ཞེས་བྱ་བ།
ལན། རྒྱ་གར་ཞེས་པ་ངེས་ཚིག་བཤད་དུ་མེད་པའི་འདོད་རྒྱལ་གྱི་མིང་དུ་བཞེད་པ་ལྟར་ན། བུ་སྟོན་རིན་ཆེན་གྲུབ་ཀྱི་རྣམ་ངེས་འགྲེལ་པ་དང་།རྗེ་ཙོང་ཁ་པའི་ལེགས་བཤད་གསེར་འཕྲེང་རྣམས་སུ་རྒྱ་གར་ཞེས་པ་འདོད་རྒྱལ་གྱི་མིང་ཡིན་པར་གསུངས་པའི་རྗེས་སུ་འབྲངས་ནས་མཁས་པ་སྔ་མ་ཕལ་ཆེར་གྱིས་དེ་ལྟར་དུ་བཞེད་དོ།ངེས་ཚིག་བཤད་དུ་ཡོད་པར་འདོད་པ་ལྟར་ན། ལ་ལས་རྒྱ་ནག་པོ་ལས་ལོགས་སུ་གར་བ་དང་། ཁ་ཅིག་གིས་རི་སྤོས་རྒྱ་དང་འདྲ་བར་ཡོད་པའི་བོད་ལས་ཕྱི་རོལ་དུ་གར་བ་དང༌། འགའ་ཞིག་ཕྱིའི་རྒྱ་མཚོ་ཆེན་པོ་ལས་རིང་དུ་གནས་ཏེ་གར་བ་དང་འགའ་རེས་ཇ་གར་མ་དང་ཆང་གར་མ་ཟེར་བ་ལྟར་གར་མ་ནི་བཟང་བའི་བརྡ་ཡིན་པས་རྒྱ་གར་མ་ཞེས་འདོད་པ་སྣ་ཚོགས་ཡོད་པར་བུ་སྟོན་དང་བོད་མཁས་པ་རྣམས་ཀྱི་གཞུང་ན་ཡོད་དོ།ཕྱིས་ཀྱི་མཁས་པ་སི་ཏུ་གཙུག་ལག་ཆོས་ཀྱི་སྣང་བ་རྗེས་འབྲང་དང་བཅས་པས་རྒྱ་ནག་གིས་མྱ་ངན་གྱི་གོས་དཀར་པོ་བྱེད་པ་ལས། ནམ་རྒྱུན་གོས་མདོག་ནག་པོ་གྱོན་པ་ཤས་ཆེ་བས་རྒྱ་ནག་པོ་དང་རྒྱ་གར་བས་མྱ་ངན་གྱི་གོས་ནག་པོ་བྱེད་པ་ལས་རྣམ་རྒྱུན་གོས་མདོག་དཀར་པོ་གྱོན་ཤས་ཆེ་བས་རྒྱ་གར་ཞེས་བཏགས་པར་གསུངས་སོ། (གོང་གསལ་རྣམས་ཐོན་མིའི་ཞལ་ལུང་དུ་གསལ།)
ལན། རྒྱ་གར་དུ་སྐད་རིགས་ཆེན་པོ་བཞི་ཡོད་པ་ལས་གསུང་རབ་རྣམས་ལེགས་པར་སྦྱར་བ་ལྷའི་སྐད་གཙོ་བོར་སྟོན་པ་ཤས་ཆེ་བས་ཡུལ་དེ་ནས་བསྒྱུར་བ་རྣམས་ལ་རྒྱ་གར་སྐད་དུ་ཞེས་སྨོས་པའོ།རྒྱ་གར་གྱི་སྐད་རིགས་བཞི་ནི། ༡. སཾ་སྐྲྀ་ཏའི་སྐད་དེ་ལེགས་སྦྱར་སྐད་དང་། ༢. པྲ་ཀྲི་ཏ་སྟེ་ཡུལ་མི་རང་བཞིན་པའི་སྐད། ༣. ཨ་ཝ་བྷྲམ་ཤ་སྟེ་ཟུར་ཆགས་ཀྱི་སྐད་དང་། ༤.པི་ཤ་ཙི་སྟེ་ཤ་ཟའི་སྐད་དང་བཞིའོ།དུ་ནི་ལ་དོན་གྱི་རྣམ་དབྱེ་བདུན་པའོ།
ལན། སློབ་དཔོན་གྱིས་རྒྱ་གར་མཁས་པའི་བསྟན་བཅོས་ལ་དཔེར་མཛད་པ་གོ་བའི་ཆེད་དོ། ཡང་ན་སློབ་དཔོན་ཐོན་མིས་མཛད་པའི་བརྡ་སྤྲོད་པའི་པབསྟན་བཅོས་འདི་རྒྱ་གར་འཕགས་པའི་ཡུལ་གྱི་པཎ་གྲུབ་རྣམས་ལས་ངས་གསལ་བཤད་བའི་ཆེད་དུའོ།
ལན། བསྟན་བཅོས་འདི་ཉིད་ཁུངས་གསལ་བར་བྱེད་པའི་ཆེད་དུ་ཡིན། དེའང་སློབ་དཔོན་ཐོན་མི་སམ་བྷོ་ཊ་རྒྱ་གར་འཕགས་པའི་ཡུལ་དུ་ཕེབས་ནས་ལེགས་སྦྱར་གྱི་སྐད་དམ་སཾ་སྐྲྀ་ཏའི་སྐད་ལ་ཐུགས་གཙིགས་ཤིན་ཏུ་ཆེ་བ་དང་གཅིག བོད་ཀྱི་དབྱངས་གསལ་སོ་བཞིའི་དབྱེ་བསྡུ་དང་ཡིག་གཟུགས་སོགས་ཀྱི་གཞི་རྟེན་ས་ནི་ལེགས་སྦྱར་གྱི་དབྱངས་གསལ་ལྔ་བཅུ་ཐམ་པ་ཉིད་ཡིན་པས་ན་རྩོད་མེད་རྣམ་དག་ཁུངས་བསྟན་པ་དང་གཉིས་ཀྱི་སྒོ་ནས་སོ།
ལན། མ་ཡིན་ཏེ། དེ་གཉིས་དུས་སྔ་ཕྱིའི་ཁྱད་པར་དང་གང་ལ་དམིགས་པའི་དགོས་དབང་གི་ཁྱད་པར་སོགས་གང་གི་སྒོ་ནས་ཀྱང་མེ་འདྲ་བས་དེ་གཉིས་ཀྱི་དགོས་པ་གཅིག་ཏུ་བསྲེ་བར་མི་བྱའོ། དེས་ན་ས་པཎ་གྱིས་བོད་སྐད་དུ་བརྩམས་པའི་ས་སྐྱའི་ལེགས་བཤད་དང་དབུས་པ་བློ་གསལ་གྱིས་བརྩམས་པའི་གྲུབ་མཐའི་རྣམ་གཞག་སོགས་ཀྱི་དབུར་རྒྱ་གར་སྐད་དུ་དང་།བོད་སྐད་དུ་ཞེས་རྒྱ་བོད་ཀྱི་སྐད་ཤན་སྦྱར་བཀོད་པས་མཚོན་ཞེས་ཐོན་མིའི་ཞལ་ལུང་དུ་གསུངས།
ལན། སྒྲའི་མཚན་ཉིད་མིང་ཚིག་ཡི་གེའི་རྣམ་འགྱུར་གྱི་སྒོ་ནས་དོན་ལུང་དུ་སྟོན་པས་ན་ལུང་དུ་སྟོན་པའམ་བརྡ་སྤྲོད་པ་ཞེས་ཀྱང་ཟེར།(བརྡ་སྤྲོད་པ་ནི་རྗོད་བྱེད་ཀྱི་ཚིག་ལ་བརྟེན་ནས་བརྗོད་བྱའི་དོན་གོ་བར་བྱེད་པ་ལ་ཟེར།)
ལན། བོད་ཀྱི་བརྡ་སྤྲོད་པ་ཀུན་གྱི་རྩ་བའམ་ཕྱི་མོ་ཡིན་པས་ན་རྩ་བ་ཞེས་སོ། ཡང་ན། སློབ་དཔོན་ཐོན་མིས་བསྟན་བཅོས་བརྒྱད་བརྩམས་པར་གྲགས་ཤིང་། དང་པོ་ནི་སུམ་ཅུ་པ་ཡིན་པར་གྲགས་པ་དེས་ན། ལེའུ་ཕྱི་མ་བདུན་གྱི་རྟེན་གཞིར་གྱུར་པས་ན་རྩ་བ་ཞེས་བརྗོད་དོ། གདུ བ ངམི
ལན། སུམ་ཅུ་པ་ཞེས་པའི་དོན་ལ་སུམ་འགྲེལ་ཀུན་བཟང་དགོངས་རྒྱན་དུ་ཀཱ་ལི་སུམ་ཅུའི་སྦྱོར་བ་རྒྱ་ཆེར་སྟོན་པས་ན་སུམ་ཅུ་པ་ཞེས་བརྗོད་བྱའི་སྒོ་ནས་བཏགས་པར་བཞེད་པ་དང་། མཁས་དབང་སི་ཏུ་སོགས་ཀྱིས་གཞུང་ཚད་ཤོ་ལོ་ཀ་སུམ་ཅུར་གནས་པས་ན་སུམ་ཅུ་པ་ཞེས་པ་དེ་ནི་རྗོད་བྱེད་ཀྱི་སྒོ་ནས་མིང་བཏགས་པ་ཡིན་ནོ། དེ་ཡང་ཡི་གེ་ཨཱ་ལི་ཀཱ་ལི་གཉིས། ཞེས་པ་ནས་ཅིག་ཤོས་དེ་ལས་ལྡོག་པའོ། ཞེས་པའི་བར་ལ་དགོངས་སོ། ཉེ་དུས་ཀྱི་མཁས་དབང་ཚེ་ཏན་ཞབས་དྲུང་ལགས་ཀྱིས་སུམ་ཅུ་པ་ཞེས་པ་ནི། ཚིགས་བཅད་སུམ་ཅུའམ་སུམ་ཅུ་ཙམ་ཡོད་པའི་ཆ་ནས་སུམ་ཅུ་པ་ཞེས་བཏགས་པར་བཀྲལ་ལོ།
ལན། མཁས་དབང་ཨ་ལག་ཤ་ངག་དབང་བསྟན་དར་མཆོག་གིས་གསུངས་སོ།
ལན། ༡. གསེར་ཏོག་སུམ་རྟགས་ཀྱི་འགྲེལ་པར་ལ་དོན་གྱི་ཐད་དུ་“དེ་བཞིན་མིང་གཞིའི་བདུན་པའང་གནས།”ཞེས་གསུངས་ལ། ༢. མེར་གེན་ཡེ་ཤེས་རྣམ་རྒྱལ་གྱི་སུམ་འགྲེལ་དུ་རྩ་བའི་“དང་པོ། གསུམ་པ། ལྔ་པ། དྲུག་པ།”ཅེས་པའི་གོང་རོལ་དེར“གསུམ་པ། བཅུ་པ། ཡང་འཇུག་སྟེ།”ཞེས་རྐང་པ་གཅིག་བསྣན་ཏོ།།
ལན། ནཱ་མ་ནི་བོད་སྐད་དུ་ཞེས་བྱ་བ་ཞེས་པའི་དོན་ཏེ་མཚན་དེ་ལྡན་ཞེས་པའི་དོན་ནོ།
ལན། སི་ཏུའི་ཞལ་ལུང་དུ། དེ་ཡང་སྒྲའི་མཚན་ཉིད་ལུང་དུ་སྟོན་ཅིང་ལེའུ་ཕྱི་མ་རྣམས་ཀྱི་རྟེན་གཞིར་གྱུར་པ་གང་ཞིག་གཞུང་ཚད་ཤོ་ལོ་་ཀ་སུམ་ཅུར་གནས་པས་དེ་སྐད་ཅེས་བྱ་ཞེས་སོ།
ལན། ལང་ཀར་གཤེགས་པའི་མདོ་ལས། མིང་དུ་གདགས་པར་མ་མཛད་ན། འཇིག་རྟེན་ཐམས་ཅད་རྨོངས་པར་འགྱུར། དེ་བས་རྨོངས་པ་གསལ་བའི་ཕྱིར། མགོན་པོས་མིང་དུ་གདགས་པར་མཛད། ཅེས་གསུངས་པ་ལྟར་མིང་ལ་བརྟེན་ནས་གླེགས་བམ་གཞན་དང་མི་ནོར་བ་དང་དབང་པོ་རྣོན་པོས་དེ་ལ་བརྟེན་ནས་བརྗོད་བྱ་རགས་པ་རྟོགས་པའི་དགོས་པ་དང་བཅས་སོ། ོ
ལན། དེ་ནི་ཡོད་དེ། རྩོམ་པ་པོ་དང༌། བརྗོད་བྱ་དང་། བྱེད་ལས་སམ་དགོས་པ་དང་། གང་ལ་རྟེན་པའི་ཁུངས་དང་། གནས་དང་། ཞུ་བ་པོ་དང་། དཔེ་དོན་སྦྱར་བ་དང། བམ་པོ་དང་ལེའུའི་གྲངས་ལ་བརྟེན་ནས་འདོགས་པའི་སྲོལ་སྣ་ཚོགས་ཤིག་ཡོད་ཅེས་གསུངས་སོ།
ལན། སི་ཏུ་པཎ་ཆེན་གྱིས་སུམ་ཅུ་པར་མཚན་བཏགས་ཚུལ་ནི་བམ་པོའམ་ལེའུའི་གྲངས་ཀྱིས་མཚན་བཏགས་པའི་ཁོངས་སུ་གཏོགས་ལ་མཁས་དབང་པྲ་ཏིས་སུམ་ཅུ་པར་མཚན་བཏགས་ཚུལ་ནི་བརྗོད་བྱའི་སྒོ་ནས་མཚན་བཏགས་པའི་ཁོངས་སུ་བསྡུ་ཞེས་གསུངས།
ལན། འགྱུར་ཕྱག་ནི་ངག་གི་དབང་ཕྱུག་འཇམ་དཔལ་དབྱངས་ལ་ཕྱག་འཚལ་ལོ། ཞེས་སྨོས་ཏེ། ངག་ནི་སྨྲ་བ་དང་། གི་ནི་འབྲེལ་སྒྲ། དབང་ཕྱུག་ནི་དབང་འབྱོར་བ་ཡིན་ལ་འཇམ་པའི་དབྱངས་ནི་གཤིས་རྒྱུད་ཉོན་མོངས་པའི་རྩུབ་རེག་དང་བྲལ་བས་ན་འཇམ་པ་དང་། འཇམ་པ་དེས་ཁྱད་པར་དུ་བྱས་པའི་གསུང་དབྱངས་ཡན་ལག་དྲུག་ཅུ་ལྡན་པས་ན་དབྱངས། འི་ཞེས་པས་ཁྱད་པར་ཅན་དང་ཁྱད་པར་གཞི་མཐུན་དུ་བསྡུས་པས་དྲུག་སྒྲའོ། ཉོན་མོངས་པ་རྣམས་བསྡུ་ན་གསུམ། མ་རིག་པ། འདོད་ཆགས། ཞེ་སྡང་། ཕྱི་མ་གཉིས་ཀྱི་རྩ་བ་ནི་མ་རིག་པ་ཡིན། ལ་ནི་མཁས་དབང་སི་ཏུས་རྣམ་དབྱེ་གཉིས་པར་བཞེད་ལ་མཁས་དབང་པྲ་ཏིས་རྣམ་དབྱེ་བཞི་པར་བཞེད་པས་དེ་དང་འདྲ་བའི་གཤམ་གསལ་མཆོད་བརྗོད་སྐབས་ཀྱི་ལ་སྒྲ་ལ་སོགས་པར་རིགས་བསྒྲེའོ། ཕྱག་འཚལ་བའི་དོན་ནི། ཤིས་བརྗོད། གུས་བཏུད་བཅས་འདྲ་བར་ངེས། དེའང་ལུས་ངག་ཡིད་གསུམ་ཕྱག་འཚལ་བའི་ཡུལ་ལ་ཉེ་བར་བཏུད་པའི་དོན་ཏེ།ཡིད་ཡོན་ཏན་ལ་དང་བས་ཉེ་བར་ཕྱོགས་པ་དང་། དེས་ཀུན་ནས་བསླང་སྟེ་ངག་གིས་ཡོན་ཏན་བརྗོད་པ་དང་ལུས་ཀྱི་ཐལ་མོ་སྦྱར་ནས་མགོ་བོ་འདུད་པ་སོགས་ཉེ་བར་བརྙེན་པའི་རྣམ་འགྱུར་སྟོན་པ་སྟེ། མདོར་ན། ལུས་ངག་ཡིད་ཀྱི་ཕྱག་གསུམ་མོ། ལོ་ནི་སླར་བསྡུའི་ཕྲད། དོན་བསྡུ་ན། ངག་གི་རང་བཞིན་ཤེས་བྱའི་ངོ་བོ་དང་རྣམ་པ་མ་ལུས་པ་ཇི་ལྟ་བ་བཞིན་སྨྲ་བ་ལ་ཐོགས་པ་མེད་པར་རང་དབང་དུ་སྤྱོད་པའི་འཇམ་དཔལ་དབྱངས་ལ་ཕྱག་འཚལ་ལོ་ཞེས་པ
ལན། སློབ་དཔོན་ཐོན་མི་ནས་བཟུང་སྔོན་བྱོན་ལོ་ཙཱ་བ་རྣམས་ཀྱིས་སྐད་གཞན་གྱི་སྟེང་ནས་རྒྱལ་བའི་སྡེ་སྣོད་གསུམ་སོགས་བོད་སྐད་དུ་བསྒྱུར་བར་མཛད་དུས་འགྱུར་ལེགས་པར་མཐར་ཕྱིན་པའི་དོན་དུ་རང་གི་ལྷག་པའི་ལྷ་ལ་ཕྱག་འཚལ་བའི་མིང་མང་ཉུང་ཅི་རིགས་བཀོད་ཡོད་པ་ནི་ལོ་ཙཱ་བ་སོ་སོས་བར་དུ་བཅུག་པ་ཡིན་གྱི་བསྒྱུར་བྱའི་གཞུང་རང་ན་མེད་དོ། དེ་ཡང་ལོ་ཙཱ་བ་ཆེན་པོ་སྐ་ཅོག་ཞང་གསུམ་གྱི་དུས་སུ། འདུལ་བའི་སྡེ་སྣོད་ཀྱི་དབུར་ཐམས་ཅད་མཁྱེན་པ་ལ་ཕྱག་འཚལ་བ་དང༌། མདོ་སྡེའི་སྡེ་སྣོད་ཀྱི་དབུར་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དམ། དཀོན་མཆོག་གསུམ་ལ་ཕྱག་འཚལ་བ་དང་། མངོན་པའི་སྡེ་སྣོད་ཀྱི་དབུར་འཕགས་པ་འཇམ་དཔལ་ལ་ཕྱག་འཚལ་ལོ་ཞེས་བསྒྱུར་བྱའི་གཞུང་དེ་སྡེ་སྣོད་གསུམ་གྱི་གང་ཡིན་ཤེས་ཕྱིར་དེ་ལྟར་སྦྱོར་དགོས་པའི་བཀས་བཅད་པ་མཛད་དོ།
ལན། འགྱུར་ཕྱག་བྱེད་དགོས་དོན་ནི། བསྟན་བཅོས་འདི་འཕགས་ཡུལ་ནས་བསྒྱུར་བའི་བསྟན་བཅོས་ཁུངས་མ་རྣམས་དང་མཚུངས་པར་ཡིད་ཆེས་ཀྱི་གནས་སུ་བཟུང་དགོས་པར་འདོམས་པའི་དོན་དུ་ཐོན་མི་ཉིད་ཀྱིས་བསྒྱུར་བའི་མདོ་རྒྱུད་རྣམས་དང་མཐུན་པར་འཕགས་པ་འཇམ་དཔལ་ལ་འགྱུར་ཕྱག་མཛད་པས་འགྱུར་ཕྱག་དངོས་མིན་པ་ནི་མཁས་མཆོག་པྲ་ཏི་པས་འགྱུར་ཕྱག་གི་ཚུལ་འདིར་བཀོད་པས་ཅི་བྱ་ཞེ་ན།། བདེན་ཏེ་ཞེས་གསུངས་པཔས་ཀྱང་ཤེས་སོ།
ལན། ས་བཅད་གཉིས་ལ་དབྱེ་ཡོད་དེ། གཞུང་སྤྱིའི་ཡན་ལག་ཏུ་མཆོད་པར་བརྗོད་ཅིང་བཤད་པར་དམ་བཅའ་བ་དང་གཅིག་སྐབས་དོན་སུམ་ཅུ་པ་ཉིད་རྒྱས་པར་བཤད་པ་དང་གཉིས་སོ། (སི་ཏུའི་ཞལ་ལུང་ལྟར་རོ་)གཅིག གཞུང་སྤྱིའི་ཡན་ལག་ཏུ་མཆོད་པར་བརྗོད་ཅིང་བཤད་པར་དམ་བཅའ་བའི་སྐོར།
ལན། དོན་བཞི་གསུངས་ཡོད་པ་སྟེ། ༡. དཀོན་མཆོག་གསུམ་ལ་སྤྱིར་ཕྱག་འཚལ་བ། ༢. བྱེ་བྲག་ཏུ་འཇམ་དཔལ་དབྱངས་ལ་ཕྱག་འཚལ་བ།༣. དགོས་པའི་དབང་གིས་རྟག་ཞི་བ་ལ་ཕྱག་འཚལ་བ། ༤. དྲིན་གསོ་བཕྱིར་མཁས་པ་སྤྱི་དང་བྱེ་བྲག་ལ་ཕྱག་འཚལ་བའོ།
ལན། རྩ་བ་ལས། གང་ལ་ཡོན་ཏན་མཆོག་མངའ་བའི། དཀོན་མཆོག་དེ་ལ་ཕྱག་འཚལ་ལོ། ཞེས་སོ། དེའི་ནང་གི་གང་ནི་སྤྱི་སྒྲའོ། ལ་དང་པོ་ནི་རྣམ་དབྱེ་བདུན་པ་གནས་གཞིའི་སྒྲའོ། ཡོན་ཏན་ནི་ཕན་ཡོན་ནམ་འབྲས་བུའི་ཁྱད་པར་ལེགས་པའི་མིང་། མཆོག་ནི་རྩེ་མོ་དང་ཕུལ་དུ་བྱུང་བའི་མིང་དོན་ཚིག་རྒྱན་ཡང་ཡིན་ནོ། མངའ་བ་ནི་ལྡན་པའམ་ཡོད་པའི་དོན། འི་ནི་གཞི་མཐུན་གྱི་དྲུག་སྒྲའོ། དཀོན་མཆོག་ནི། རྒྱུད་བླ་མ་ལས་འབྱུང་བ་དཀོན་ཕྱིར་དྲི་མེད་ཕྱིར། མཐུ་ལྡན་ཕྱིར་དང་འཇིག་རྟེན་གྱི། རྒྱན་གྱུར་ཕྱིར་དང་མཆོག་ཉིད་ཕྱིར། འགྱུར་བ་མེད་ཕྱིར་དཀོན་ཅོག་ཉིད། ཅེས་འབྱུང་བས་སོ།དེར་དབྱེ་ན། སངས་རྒྱས་དང༌། ཆོས་དང༌། དགེ་འདུན་ཏེ་དཀོན་མཆོག་རྣམ་པ་གསུམ་ཡོད་དོ། དེ་ལ་ཞེས་པའི་དེ་ནི་མཁས་དབང་སི་ཏུས་བྱེ་བྲག་ངེས་བཟུང་གི་སྒྲར་གསུངས་ལ་གཞན་དུ་དེ་ནི་ཐ་སྙད་འདས་མ་ཐག་པར་འདོད།ལ་གཉིས་པ་དེ་དང་ཕྱག་འཚལ་བའི་དོན་གཉིས་གོང་གི་འགྱུར་ཕྱག་སྐབས་ལྟར་རོ། དོན་བསྡུ་ན་ཡུལ་གང་ཞིག་ལ་དོན་གཉིས་མཐར་ཕྱིན་པ་དང་། སྤངས་རྟོགས་དང༌། རིག་གྲོལ་ཏེ་རིམ་པ་བཞིན་རེ་རེའང་ཡོན་ཏན་གྱི་མཆོག་བརྒྱད་བརྒྱད་མངའ་བའི་སངས་རྒྱས་དང་། ཆོས་དང་། དགེ་འདུན་ཏེ་ངོ་མཚར་བའི་ཡོན་ཏན་གྱི་ཁྱད་པར་དྲུག་དང་ལྡན་པའི་དཀོན་མཆོག་གསུམ་པོ་དེ་ལ་ཕྱག་འཚལ་ལོ་ཞེས་སོ།
ལན། རྩ་བར་གང་གིས་སྒྲ་དབྱངས་ཀུན་གསུངས་པའི། འཇམ་པའི་དབྱངས་ལ་ཕྱག་འཚལ་ལོ། ཞེས་སོ། དེའི་ནང་གི་གང་ནི་གོང་བཞིན་ནོ།གིས་ནི་བྱེད་སྒྲའོ། གང་གི་སྒྲ་དབྱངས་ཀུན་གསུངས་པའི་དོན་ནི་མཁས་དབང་སི་ཏུས་སྒྲ་དབྱངས་བརྗོད་པ་ཐམས་ཅད་མ་ལུས་པར་སྟོན་ཅིང་གསུངས་པས་གསུང་གི་དབང་ཕྱུག་ཆེན་པོར་གྱུར་པ་ཞེས་འགྲེལ་ལ་མཁས་དབང་པྲ་ཏི་པས་སྒྲ་དབྱངས་ནི་འདིར་དབྱངས་ཡིག་དང་ཞེས་འགྲེལ་ལོ། འི་ནི་གོང་བཞིན་གཞི་མཐུན་གྱི་དྲུག་སྒྲའོ། འཇམ་པའི་དབྱངས་ལ་ཕྱག་འཚལ་ལོ། ཞེས་པའི་དོན་ནི་གོང་གི་འགྱུར་ཕྱག་སྐབས་ལྟར་རོ། མདོར་ན། གང་གིས་སྒྲ་དབྱངས་བརྗོད་པ་ཐམས་ཅད་གསུངས་པས་གསུང་གི་དབང་ཕྱུག་ཏུ་གྱུར་པ་ངག་གི་ཉེས་པའི་རྩུབ་རེག་དང་བྲལ་ཞིང་འཇམ་པའི་ཡོན་ཏན་དང་ལྡན་པའི་གསུང་དབྱངས་ཀྱི་བདག་ཉིད་དེ་ལ་ཕྱག་འཚལ་ལོ། ཞེས་སོ།
ལན། རྩ་བར་གང་གིས་མིང་གཞི་སྔོན་གསུངས་པ། རྟག་ཞི་བ་ལ་ཕྱག་འཚལ་ལོ། ཞེས་སོ། དེའི་ནང་གི་གང་དང་གིས་ནི་གོང་བཞིན་ནོ། མིང་གཞི་ནི། མིང་ཚིག་བརྗོད་པ་ཀུན་གྱི་གཞིར་གྱུར་པའི་དབྱངས་གསལ་གྱི་ཡི་གེའོ། མཁས་མཆོག་པྲ་ཏི་པས་མིང་གི་གཞི་ནི་མིང་གང་ལས་བྱུང་བའི་གཞི་སྟེ་ཀ་ལ་སོགས་པ་ཞེས་འགྲེལ་ལོ། གོང་གི་མཆོད་བརྗོད་གཉིས་པའི་སྐབས་ཀྱི་སྒྲ་དབྱངས་ནི་ཨཱ་ལི་སྟེ་དབྱངས་ཡིག་ཁོ་ནར་གསུངས་སོ། སྔོན་གསུངས་པ་ནི་དུས་ཀྱི་སྔ་མར་གསུངས་པའི་དོན་ནོ། རྟག་ཞི་བ་ནི། འཇིག་རྟེན་ན་གྲགས་པའི་ལྷའི་དབང་པོ་རྟག་ཏུ་ཞི་བ་སྟེ་དབང་ཕྱུག་ལ་གོ། མཁས་དབང་པྲ་ཏི་པས།རྟག་ཏུ་ཞི་བ་སྟེ་ཁྱབ་འཇུག་གམ་ཚངས་པ་ལ་གསུངས་སོ། གཞན་རྣམས་གོང་བཞིན་ནོ། མདོར་ན། གང་གིས་མིང་ཚིག་བརྗོད་པ་ཀུན་གྱི་གཞིར་གྱུར་པའི་དབྱངས་གསལ་གྱི་ཡི་གེ་སྔོན་དུ་གསུང་བ་པོཪ་འཇིག་རྟེན་ན་གྲགས་པ་ལྷའི་དབང་པོ་རྟག་ཏུ་ཞི་བ་སྟེ་དབང་ཕྱུག་ཆེན་པོ་ལ་ཕྱག་འཚལ་ལོ། ཞེས་སོ།
ལན། རྩ་བར། སྡེབ་སྦྱོར་ལེགས་མཛད་མཁས་རྣམས་དང་། བླ་མ་ལ་ཡང་ཕྱག་འཚལ་ནས། ཞེས་སོ། དེའི་ནང་གི་སྡེབ་སྦྱོར་ཞེས་པ་འདི་ནི་རིག་གནས་ཆུང་བ་ལྔའི་ཡ་གྱལ་གྱི་སྡེབ་སྦྱོར་ཁོ་ན་མ་ཡིན་གྱི། ཡི་གེའི་སྦྱོར་བ་ཡིན་ལ་དེ་ཡང་ཡི་གེ་ཕན་ཚུན་རྣམ་དབྱེ་ཚིག་ཕྲད་རྐྱེན་ལ་སོགས་པའི་དབང་གིས་བསྒྱུར་བ་དང་དབྱེ་བའི་རྣམ་འགྱུར་གྱི་སྒོ་ནས་སྡེབ་ཅིང་སྦྱོར་བས་སྡེབ་སྦྱོར་ཏེ་སྒྲ་རིག་པ་གཙོ་བོ་དང་དེའི་ཤུགས་ཀྱིས་ཚིག་རྒྱན་གྱི་སྦྱོར་བ་སྙན་དངགས་ཀྱི་རིག་གནས་དང་ལྕི་ཡང་སོགས་ཀྱི་སྦྱོར་བ་སྡེབ་སྦྱོར་གྱི་རིག་གནས་ཀྱང་བསྡུ་བར་གསུངས་སོ། ཡང་ནི་སྡུད་པའི་ཚིག་ཕྲད་དེ་གོང་རྣམས་སུ་མ་ཟད་པའོ།མདོར་ན། སྒྲ་སྐད་ཀྱི་བརྗོད་པ་དང་དོན་སྡེབ་ལེགས་པར་སྦྱོར་བའི་ཚུལ་སྟོན་པའི་སྒོ་ནས་ཚིག་དོན་གཉིས་ལ་མི་རྨོངས་པའི་ཤེས་རབ་སྐྱེ་ནུས་པའི་གཞུང་རྩོམ་ཞིང་འདོམས་པར་མཛད་པའི་མཁས་པ་སྤྱི་དང་བྱེ་བྲག་ཏུ་སློབ་དཔོན་ཐོན་མི་རང་ཉིད་ལ་བཀའ་དྲིན་ཆེ་བའི་བྲམ་ཟེ་ལི་བྱིན་ཀ་ར་དང་ལྷ་རིག་པའི་སེང་གེ་ལ་སོགས་པའི་བླ་མ་རྣམས་ལའང་ཕྱག་མཛད་པ་སྟེ། ནས་ནི་ལྷག་བཅས་ཀྱི་སྒྲའོ།
ལན། དེ་ཡང་སློབ་དཔོན་ཐོན་མི་ནས་བཟུང་སྟེ་བསྟན་བཅོས་རྩོམ་པར་གནང་མཁན་རྣམས་ཀྱིས་རང་གི་རིག་ལྷ་དང་བཤེས་གཉེན་དམ་པ་རིག་པའི་ཤིང་རྟའི་སྲོལ་འབྱེད། ལོ་ཆེན་རྣམས་དང་རྒྱལ་དབང་རིམ་བྱོན་སོགས་ལ་མཆོད་བརྗོད་བྱེད་སྲོལ་ཡོད་པས་དེས་ན་ཡུལ་གོང་མར་མཆོད་པར་བརྗོད་ནས་རང་གི་བསོད་ནམས་འཕེལ་བ་དང་བསོད་ནམས་འཕེལ་བའི་མི་དེའི་བསམ་དོན་བདེ་བླག་ཏུ་གྲུབ་པར་བྱེད་པའི་ཆེད་དུ་མཆོད་པར་བརྗོད་པ་ཡིན་ཞེས་མཁས་འཇུག་ལས།བསྟན་བཅོས་བྱེད་པའི་དམ་པ་ཡིས། སྟོན་པ་ལ་ནི་མཆོད་བརྗོད་བྱ།བསྟན་པ་སྤེལ་ཕྱིར་དག་པའི་ཚིག འདི་ལ་འཐད་པ་བཟང་པོ་མཐོང་། ཞེས་པ་དང་། མདོ་ལས། རྣམ་དཀར་ལས་རྣམ་གང་བྱེད་པ། དེ་ཡི་ཐོག་མར་རྒྱལ་བ་མཆོད། ཅེས་གསུངས་སོ།།
ལན། རྩ་བར། བསླབ་པ་ཀུན་གྱི་གཞི་འཛིན་ཅིང་། རིག་བྱེད་སྨྲ་བ་རྣམས་ཀྱི་རྒྱུ། མིང་ཚིག་བརྗོད་པ་ཀུན་གྱི་གཞི། ཡི་གེའི་སྦྱོར་བ་བཤད་པར་བྱ། ཞེས་གསུངས།
ལན། བསླབ་པ་གསུམ་ནི་རང་སྡེ་ནང་པའི་ཐེག་པ་གསུམ་གྱི་བསླབ་པ་ལ་ངོས་འཛིན་དགོས་ཏེ། བསླབ་པ་དེ་ལ་གསུམ་ཡོད་དེ། ཚུལ་ཁྲིམས་སམ་ཏིང་ངེ་འཛིན་ནམ། ཤེས་རབ་ཀྱི་བསླབ་པ་བཅས་སོ།ཀུན་ནི་མང་ཚིག་སྟེ་མཐའ་དག་པ་དང་ཕལ་མོ་ཆེའི་དོན་གཉིས་ལ་འཇུག་པ་ལས་འདིར་ནི་མཐའ་དག་པའི་དོན་ནོ། གྱི་ནི་འབྲེལ་སྒྲ་གཞི་ནི་རྩ་བའམ་རྒྱུའི་དོན་ནོ།ཚིག་རྐང་གསུམ་པའི་ཀུན་གྱི་གཞི་ཞེས་པ་གཉིས་ལ་གོང་བཞིན་འགྲེལ་བར་བྱའོ།འཛིན་པ་ནི་ཡི་གེའི་སྦྱོར་བས་བསླབ་པ་དེ་ཀུན་གྱི་རྩ་བའམ་རྒྱུ་བྱེད་པའི་དོན་ཏེ།ཡི་གེའི་བྱེད་པ་སྟོན་པའོ། ཅིང་ནི་སྡུད་པའི་སྒྲ་སྟེ་མ་ཟད་ཅེས་པ་དང་མཚུངས་སོ།།
ལན། ཚུལ་ཁྲིམས་ཀྱི་བསླབ་པ་ནི་འདུལ་བའི་སྡེ་སྣོད་ཀྱི་ཁོངས་སུ་གཏོགས་པ་དང་ཤེས་རབ་ཀྱི་བསླབ་པ་ནི་མངོན་པའི་སྡེ་སྣོད་ཀྱི་ཁོངས་སུ་གཏོགས་པ་དང་ཏིང་ངེ་འཛིན་གྱི་བསླབ་པ་ནི་མདོ་སྡེའི་སྡེ་སྣོད་ཀྱི་ཁོངས་སུ་གཏོགས་སོ། དེའི་སྐབས་ཀྱི་སྡེ་སྣོད་པའང་གཞུང་ལ་བྱ་སྟེ་བརྗོད་བྱ་བསླབ་པ་གསུམ་ལ་སྡེ་ཁག་གསུམ་བྱས་པའི་ནང་གི་ཚུལ་ཁྲིམས་ཀྱི་སྡེ་སྟོན་པའི་སྣོད་ལྟ་བུའི་གཞུང་ནི་འདུལ་བའི་སྡེ་སྣོད་ཡིན་པས་སྡེ་སྣོད་ཅེས་བྱ་སྟེ་གཞན་གཉིས་ལའང་རིགས་འགྲེ།
ལན། བསླབ་པ་གསུམ་ལྟ་གོམ་སྤྱོད་གསུམ་ལ་སྦྱར་ན། 《ཚུལ་ཁྲིམས་ཀྱི་བསླབ་པས་སྤྱོད་པ་གཙོ་བོར་སྟོན་པ་དང་ཏིང་ངེ་འཛིན་གྱི་བསླབ་པས་སྒམ་པ་གཙོ་བོར་སྟོན་པ་དང་ཤེས་རབ་ཀྱི་བསླབ་པས་ལྟ་བ་གཙོ་བོར་སྟོན་པ་ཡིན་ནོ།
ལན། རིག་བྱེད་སྨྲ་བ་ཞེས་པའི་དོན་ནི་གཞན་སྡེ་ཕྱི་རོལ་པས་རིག་བྱེད་ཀྱི་གཞུང་སྨྲ་བས་རིག་བྱེད་སྨྲ་བ་ཞེས་བརྗོད་ལ། དེ་སྨྲ་བའི་རྒྱུའམ་རྩ་བ་ནི་ཡི་གེ་ཡིན་ནོ། དེ་ལ་བཞི་སྟེ་མཆོད་སྦྱིན་དང་ངེས་བརྗོད། སྲིད་སྲུང་། སྙན་ཚིག་གོ། མཆོད་སྦྱིན་ནི་མཐོ་རིས་ཀྱི་ཕྱིར་མཆོད་སྦྱིན་བྱེད་པའོ། ངེས་བརྗོད་ནི་མིང་ཚིག་གི་ངེས་པ་སྒྲུབ་པའི་སྒྲའོ། སྲིད་སྲུང་ནི་རྒྱལ་སྲིད་ལ་སོགས་པ་སྲུང་བ་དང་སྤེལ་བའོ། སྙན་ཚིག་ནི་ཚིག་རྒྱན་གྱི་སྦྱོར་བའོ།
ལན། སྤྱིར་ཡི་གེ་ལས་མིང་དང་མིང་ལས་ཚིག་དང་ཚིག་ལས་བརྗོད་པ་འབྱུང་བའི་ཕྱིར་འཇིག་རྟེན་དང་འཇིག་རྟེན་ལས་འདས་པའི་མིང་ཚིག་བརྗོད་པ་ཐམས་ཅད་ཀྱི་གཞིར་གྱུར་པ་ནི་ཡི་གེའི་སྦྱོར་བ་ཡིན་པས་དེ་བཤད་པར་བྱའོ། ཞེས་སོ། མིང་དང་ཚིག་དང་བརྗོད་པ་གསུམ་གྱི་སྐོར་དང་ཀུན་གྱི་གཞི་ཞེས་པའི་དོན་གོང་དུ་སྤྲོས་ཟིན་ལ་ཡི་གེའི་སྦྱོར་བ་ཞེས་པའི་དོན་ནི་ཡི་གེ་ནི་ཀ་ལ་སོགས་པའོ། དེའི་སྦྱོར་བ་ནི་དེ་དག་ཕན་ཚུན་རྣམ་དབྱེ་དང་ཚིག་ཕྲད་སོགས་ཀྱི་སྦྲེལ་ཞིང་སྦྱོར་བའོ།
ལན། བརྗོད་བྱ། དགོས་པ། ཉིང་དགོས། འབྲེལ་བ་བཅས་བཞི་ལ་དགོས་སོགས་ཆོས་བཞི་ཟེར་ཞིང་། སྐབས་འདིར་བོད་ཀྱི་ཡི་གེའི་སྦྱོར་བ་བྱེད་ཚུལ་བཤད་པ་ནི་བརྗོད་བྱ་དེ་ཤེས་པས་གཙུག་ལག་གཉིས་ཀྱི་བླང་དོར་ལ་མི་རྨོངས་པ་ནི་དགོས་པ། དེ་ལྟར་ཉམས་སུ་བླངས་པས་མཐར་ཐུག་རྣམ་མཁྱེན་ཐོབ་པ་ནི་ཉིང་དགོས། དེ་དག་ཕྱི་མ་ཕྱི་མ་སྔ་མ་སྔ་མ་ལྟོས་ཤིང་འབྲེལ་བ་ནི་འབྲེལ་བའོ།
ལན། འདིར་སྐབས་བབ་སུམ་ཅུ་པའི་གཞུང་འདི་ཉིད་མཐར་ཕྱིན་བརྩམས་གནང་རྒྱུའི་ཁས་ལེན་དམ་བཅའ་བྱས་པའི་དོན་ནོ། དམ་བཅའ་ནི་ས་པཎ་གྱིས་དམ་པ་མང་པོ་ཁས་འཆེ་མི་བྱེད་ལ། གལ་ཏེ་དཀའ་བའི་ཁས་ནི་བླངས་འགྱུར་ན། རྡོ་ལ་རི་མོ་བཀོད་པ་ཇི་བཞིན་དུ། ཤེ་ཡང་གཞན་དུ་འདོར་བར་མི་འགྱུར་རོ། ཞེས་གསུངས་པ་ལྟར་རྩོམ་པ་མཐར་ཕྱིན་པར་བྱེད་པའི་དོན་ནོ།
ལན། མཁས་དབང་སི་ཏུས་ནང་པའི་བསླབ་པ་གསུམ་དང་། ཕྱི་རོལ་པའི་རིག་བྱེད་སོགས་གཙུག་ལག་གཉིས་ལ་ངོས་འཛིན་དགོས་པར་གསུངས།གཉིས། སྐབས་དོན་སུམ་ཅུ་པ་ཉིད་རྒྱས་པར་བཤད་པའི་སྐོར།༢ ཀ། ཡི་གེའི་སྦྱོར་བ་རྒྱས་པར་བཤད་པའི་སྐོར།
ལན། ༡. སྦྱར་བྱ་ཡི་གེའི་སྤྱིའི་རྣམ་གཞག་བཤད་པ། ༢. སྦྱོར་ཚུལ་ཚིག་ཕྲད་ཀྱི་འཇུག་པ་བཤད་པའོ།དང་པོ། སྦྱར་བྱ་ཡི་གེའི་རྣམ་གཞག་གི་སྐོར།
ལན། སྦྱར་གཞི་ཀ་མད་སུམ་ཅུ་ལ་སྦྱར་བྱ་དབྱངས་བཞི་དང་།སྔོན་འཇུག་ལྔ། རྗེས་འཇུག་བཅུ། ཡང་འཇུག་གཉིས། མགོ་ཅན་གསུམ།འདོགས་ཅན་བཞི་བཅས་ཡོད་དོ།
ལན། རྒྱ་བོད་ཀྱི་ཁྱད་པར་མ་ཕྱེ་བར་སྤྱིར་ཡི་གེ་ཙམ་ལ་དབྱེ་ན་ཨཱ་ལི་སྟེ་ཨ་ཕྲེང་དབྱངས་དང་ཀཱ་ལི་སྟེ་ཀ་འཕྲེང་གསལ་བྱེད་གཉིས་སུ་ཡོད་ཅེས་པའི་དོན་ནོ།
ལན། བྱེ་བྲག་ཏུ་བོད་ཡིག་ལ་ནི་ལེགས་སྦྱར་གྱི་ཨཱ་ལིའི་བྱ་བ་གསལ་པར་མཚོན་པར་བྱེད་པའི་ཡི་གེ་ཨི་ཨུ་ཨེ་ཨོ་བཞི་དང་། ཀཱ་ལི་མཚོན་པར་བྱེད་པ། ཀ་ཁ་ག་ང་། ཅ་ཆ་ཇ་ཉ། ཏ་ཐ་ད་ན། པ་ཕ་བ་མ། ཙ་ཚ་ཛ་ཝ། ཞ་ཟ་འ་ཡ། ར་ལ་ཤ་ས། ཧ་ཨ་སྟེ་སུམ་ཅུ་ཐམ་པ་ཡོད་དོ་ཞེས་པའོ། ལྗོན་དབང་ལས།དབྱངས་ཀྱི་བྱ་བ་གསལ་པོ་རུ། བྱེད་པ་ཨི་ཨུ་ཨེ་ཨོ་བཞི། གསལ་བྱེད་ཀ་སོགས་སུམ་ཅུ་ཡིན། ཞེས་སོ།
ལན། ཀ་སོགས་གསལ་བྱེད་སུམ་ཅུ་ལ་ངོས་འཛིན་མི་དགོས་རྒྱུ་མཚན་ནི། ཨཱ་ལིའི་བྱ་བ་གསལ་བར་མཚོན་པར་བྱེད་པའི་ཡི་གེ་ཨི་ཨུ་ཨེ་ཨོ་བཞི་
ལན། ཐོན་མིའི་ཞལ་ལུང་ལས། ལེགས་སྦྱར་སྐད་དུ་ཨཱ་ལི་ཞེས་པ་ཕྲེང་བ་སྟེ་གྲལ་བསྒྲིགས་པའི་མིང་ཡིན། ཨ་དང་ཨཱ་ལི་སྒྲ་མདོ་ལྟར་འདྲ་བའི་ཡི་གེ་འདུས་པ་ལ་རིང་པོའོ། ཞེས་མཚམས་སྦྱར་བས་ཨ་སྔོན་མ་རིང་བོར་གྱུར་ཅིང་ཕ་རོལ་གྱི་ཨཱ་ཕྱིས་པས་ཨཱ་ལི་གྲུབ་དེ་བཞིན་ཀ་དང་ཨཱ་ལི་མཚམས་སྦྱར་བས་ཀཱ་རིང་བོར་གྱུར་ཅིང་ཕ་རོལ་གྱི་ཨཱ་ཕྱིས་པས་ཀཱ་ལི་གྲུབ་པ་ཡིན་ནོ། དེའི་ཕྱིར་ཨཱ་ལི་དང་ཀཱ་ལིའི་སྐབས་སུ་རིང་ཆ་ཡོད་པ་དང་ཨ་ཕྲེང་དང་ཀ་ཕྲེང་ཞེས་པའི་སྐབས་སུ་རིང་ཆ་མི་ཐོབ་པ་ནི་དེའི་གནད་ཀྱིས་བྱུང་བ་ཡིན་ནོ། ཞེས་གསུངས།
ལན། སུམ་འགྲེལ་ཀུན་བཟང་དགོངས་རྒྱན་ལས། བོད་ཀྱི་དབྱངས་ལ་ཨ་ཡིག་མེད་པས་ཨ་ཕྲེང་གི་དོན་དངོས་སུ་མེད་ཀྱང་རྒྱ་གར་གྱི་དབྱངས་ལ་ཨ་ཡིག་ལ་སོགས་པའི་ཕྲེང་བ་དངོས་སུ་ཡོད་པས་དེ་ལ་ཨ་ཕྲེང་ཞེས་བཏགས་པ་བཞིན་དུ་བོད་ཀྱི་ཨི་ལ་སོགས་པ་ཡང་དེའི་ནང་ནས་ཕྱུངས་ཤིང་དེ་དང་ཆ་མཐུན་པས་ཨཱ་ལི་ཞེས་གདགས་སུ་རུང་བ་དང་འོག་ནས་དེ་ལ་ཨཱ་ལི་བཞི་པ་སྦྱར། ཞེས་སོགས་བྱུང་བ་ན་ཨཱ་ལིའི་ཐ་སྙད་བཏགས་པའི་ཨི་སོགས་བཞི་པོ་ཅི་རིགས་གོ་བའི་ཆེད་དུ་གསུངས་སོ།
ལན། ༡. དེ་ལ་དབྱངས་དང་ཨཱ་ལི་ཨ་ཕྲེང་ཞེས་དོན་གཅིག་མིང་གི་རྣམ་གྲངས་ཡིན་ནོ།། ༢. དེའི་མཚོན་རྟགས་བཅས་ཡིན་ཞིང་། ༣. དེ་དག་ལ་རིམ་བཞིན། གི་གུ་དང་། ཞབས་ཀྱུ་དང༌། འགྲེང་བུ་དང༌། ན་རོ་ཞེས་ཐ་སྙད་བཏགས་སོ། ཚུགས་ཐུང་སྐབས་མཚོན་བྱེད་དབྱངས་བཞི་ལ་ཡང་གཏམ་འདི་འདྲ་ཡོད་དེ་གི་གུ་ལྷ་ཡི་ཕྱག་མཛུབ་འདྲ། ཞབས་ཀྱུ་སྒོ་ང་ཕྱེད་ཤག་འདྲ།འགྲེང་བུ་ལྕགས་ཀྱུ་བཀུག་པ་འདྲ། ན་རོ་རྒོད་པོ་ལྡིང་བ་འདྲ་ཞེས་གསུངས་སོ།
ལན། ༡. དེ་ལ་གསལ་བྱེད་དང་། མིང་གཞི། ཀཱ་ལི་ཀ་ཕྲེང་།ཀ་མད་བཅས་དོན་གཅིག་མིང་གི་རྣམ་གྲངས་སོ།༢. དེ་དག་ལས་( ༡) གསལ་བྱེད་ཀྱི་མཚན་ཉིད་གོང་དུ་སྤྲོས་ཟིན།(༢) མིང་གཞི་ནི་མིང་གི་ཆེད་དུ་སྔོན་རྗེས་གཉིས་ཀྱི་འཇུག་ཡུལ་དུ་གྱུར་པའི་གཞི་ཡིན་པས་ན་མིང་གཞིའོ། ༣ོ (༣) ཀཱ་ལི་ནི་རྒྱ་གར་གྱི་གསལ་བྱེད་ལ་མིང་འདོགས་པ་ལྟར་བོད་ཀྱི་གསལ་བྱེད་སུམ་ཅུར་ཀཱ་ལི་ཞེས་མིང་བཏགས་པའོ།(༤) ཀ་ཕྲེང་ནི་གསལ་བྱེད་སུམ་ཅུ་ཕྲེང་བ་ལྟར་གྲལ་བསྒྲིགས་པའི་དོན་ནོ།(༥) ཀ་མད་ནི་ཀ་ནས་བགྲངས་པའི་ཡིག་འབྲུ་སུམ་ཅུར་བརྗོད་པཀ་མད་སུམ་ཅུ་ཞེས་བརྗོད་དོ།
ལན། ཀཱ་ལི་སྟེ་གསལ་བྱེད་སུམ་ཅུ་ལ་དེ་སྒྲ་བསྙེགས་པའོ།
ལན། བཤད་མ་ཐག་པའི་རྗེས་འཇུག་གི་ཡི་གེ་བཅུ་ལ་དེ་སྒྲ་བསྙེགས་པའོ།
ལན། སྔོན་རྗེས་གཉིས་བསལ་བའི་ལྷག་མ་སྔོན་རྗེས་གང་དུའ ང་མི་འཇུག་པའི་ཡི་གེ་ཉི་ཤུ་ཐམ་པའོ། ཞེས་པའི་དིན་བསྟན།
ལན། ཀཱ་ལི་སུམ་ཅུ་དེ་རྣམས་ཀ་སྡེ་དང༌། ཅ་སྡེ། ཏ་སྡེ། པ་སྡེ།ཙ་སྡེ། ཞ་སྡེ། ར་སྡེ་སྟེ་སྡེ་པ་རངས་པོ་བདུན་དང་ཧ་སྡེ་ཕྱེད་དུ་བྱས་ནས་ཕྱེད་དང་བརྒྱད་ཀྱི་སྡེ་ཚན་དུ་བགོས་པ་ནི། སྡེ་པ་རེར་ལ་ཡི་གེ་བཞི་བཞི་རུ་ཕྱེ་བ་ཡིན་ཅིང་། ལས་ནི་འབྱུང་ཁུངས་ཀྱི་སྒྲའོ།
ལན། དེར་འགྲེལ་ཚུལ་ནི་གོང་དུ་རྗེས་འཇུག་བཅུ་ཞེས་བཤད་པ་དེ་གང་ཞེ་ན་སྡེ་པ་དང་པོ་ཀ་སྡེ་དང་། གསུམ་པ་ཏ་སྡེ། བཞི་པ་པ་སྡེ་རྣམས་ཀྱི་མས་མའམ་འོག་མའི་ཡི་གེ་གཉིས་གཉིས་ཏེ། ག་ང་། ད་ན། བ་མ་རྣམས་དང་སྡེ་པ་དྲུག་ཞ་སྡེའི་གསུམ་པ་འ་དང༌། སྡེ་པ་བདུན་པ་ར་སྡེ་ལས་ནི་ཤ་མ་གཏོགས་པའི་ལྷག་མ་ར་ལ་ས་གསུམ་མོ། དེ་དག་མིང་གཞིའི་ཡི་གེ་ཐམས་ཅད་ཀྱི་རྗེས་སུ་འཇུག་པའི་ཕྱིར་རྗེས་འཇུག་ཅེས་བྱ་ཞིང་། ཡི་གེའི་གྲངས་ནི་བཅུ་ཉིད་དུ་ངེས་པ་ཡིན་ནོ། སྐབས་འདིར་ལྗོན་དབང་ལས། ག་ང་ད་ན་བ་མ་འ།ར་ལ་ས་རྣམས་རྗེས་འཇུག་བཅུ། ཞེས་གསུངས་སོ།༢ 
དྲི་བ། རྩ་བར། རྗེས་འཇུག་ཡི་གེ་བཅུ་པོ་ལས། དང་པོ་གསུམ་པ་ལྔ་པ་དྲུག བདུན་པ་རྣམས་ནི་སྔོན་དུའང་འཇུག ཅེས་པར་འགྲེལ་དང་།སྐབས་འདིར་ལྗོན་དབང་ལས་གང་འདྲ་གསུངས་ཡོད་དམ།
ལན། འགྲེལ་ཚུལ་ནི། གོང་དུ་སྔོན་འཇུག་ལྔ་ཞེས་མདོར་བསྟན་པ་དེ་དག་གང་ཞེ་ན། རྗེས་འཇུག་ཡི་གེ་བཅུ་པོ་དེ་དག་ཉིད་ལས་དང་པོ་ག་དང་། གསུམ་པ་ད། ལྔ་པ་བ། དྲུག་པ་མ། བདུན་པ་འ་རྣམས་ནི་རྗེས་སུ་འཇུག་པར་མ་ཟད་སྔོན་དུའང་འཇུག་པས་སྔོན་འཇུག་ཅེས་བྱ་སྟེ་ཡི་གེའི་གྲངས་ལྔ་ཉིད་དུ་ངེས་པ་ཡིན་ནོ། སྐབས་འདིར་ལྗོན་དབང་ལས། ག་ད་བ་མ་འ་སྔོན་འཇུག ཅེས་གསུངས་སོ།
ལན། འགྲེལ་ཚུལ་ནི་སྔོན་རྗེས་གཉིས་བསལ་བའི་ལྷག་མ་མིང་གཞི་ཁོ་ན་ཡིན་པ། ཀ་ཁ། ཅ་ཆ་ཇ་ཉ། ཏ་ཐ། པ་ཕ། ཙ་ཚ་ཛ་ཝ། ཞ་ཟ་ཡ།ཤ། ཧ་ཨ་སྟེ་ཡི་གེ་ཉི་ཤུ་ཐམ་པ་ནི་ཚེག་བར་གཅིག་ཏུ་ཁ་ཅ་ཀ་ཆ་ལྟ་བུ་གཉིས་སམ། ཀཆཇཛ། ཁཆཉ་ལྟ་བུ་གསུམ་སྦྲེལ་ལམ་དེ་ལ་དབྱངས་ཨི་སོགས་གང་རུང་རེ་སྦྱར་བའི་བཞི་ལྡན་དུ་བྱས་པ། ཀཆིཇ། འཁཧུ ཀ་ལྟ་བུ་ཡིན་ན་ཡང་དེ་ནི་གངས་ལྗོངས་སུ་གྲགས་པའི་བརྡ་དང་ཐ་སྙད་གང་དུའང་འཇུག་པ་མིན་པས་ཐོན་མི་བདག་གིས་སྦྱར་བའང་མིན་ནོ། ཞེས་སོ།
ལན། སྔོན་རྗེས་གཉིས་བསལ་བའི་རྗེས་ཀྱི་ཡི་གེ་ཉི་ཤུ་ཐམ་པ་དེར་ང་གཞི་ཁོ་ན་ཞེས་བརྗོད་ལ་དེ་རྣམས་ལ་ཁོ་ན་བརྗོད་དོན་ནི་སྔོན་རྗེས་གཉིས་གང་དུའང་མི་འཇུག་པས་མིང་གཞི་ཁོ་ན་ཞེས་ཟེར་རོ།(མིང་གཞི་རྐྱང་པ་དང་མི་འཇུག་པའི་ཡི་གེ་མིང་གཞི་ཁོ་ན་གསུམ་དོན་གཅིག་ཡིན་ནོ།)
ལན། དེའི་སྐབས་ཀྱི་མིང་གཞི་ཞེས་པ་སྔ་མ་ནི་སི་ཏུའི་ལུགས་བཞིན་བྱས་ན་མིང་ཚིག་བརྗོད་པ་ཀུན་གྱི་གཞིར་གྱུར་པའི་དབྱངས་གསལ་གྱི་ཡི་གེ་ལ་ཟེར། ཕྱི་མའི་མིང་གཞི་ཞེས་པ་ནི་སྔོན་རྗེས་གཉིས་བསལ་བའི་རྗེས་ཀྱི་མིང་གཞི་ཁོ་ནའི་ཡི་གེ་ཉི་ཤུ་ཐམ་པ་དེར་ངོས་འཛིན་དགོས་སོ།
ལན། བཞེད་ཚུལ་དེ་མི་འགྲིག གང་ལ་ཞེ་ན། དེ་རྣམས་མིང་གཞི་ཡིན་པར་འདོད་ཀྱང་མིང་ཡིན་པར་མི་འདོད་དེ་མིང་གི་མཚན་ཉིད་དུ་ཡི་གེ་གཉིས་ཡན་བསྡུས་པས་དོན་གྱི་ངོ་བོ་ཙམ་སྟོན་པའི་སྒྲ་དེ་མིང་གི་མཚན་ཉིད་དུ་འཇོག་པ་དང་སུམ་ཅུ་པར་རྗེས་འཇུག་བཅུ་པོ་མ་ཞུགས་ན། མིང་གཞན་སྦྱོར་བ་ཡོད་མི་སྲིད། ཅེས་དང་རྟགས་འཇུག་པར་ཕོ་ཡིག་དེ་དག་རྣམས་ལ་ཡང་། འཇུག་པར་བཅས་པ་མེད་ན་ནི། མིང་དང་ཚིག་ཀྱང་གསལ་མི་ནུས།ཞེས་གསུངས་ལ་གོང་འཁོད་ཁ་ལྟ་བུ་ནི་ཞལ་གྱི་ཁ་ལ་གོ་དགོས་ཀྱང་དེ་ནི་ཡི་གེ་གཉིས་ལས་གྲུབ་སྟེ་དེར་རྗེས་འཇུག་འ་ཞུགས་ཡོད་པའི་ཕྱིར་རྗེས་འཇུག་འ་ཡིག་འདི་ཡི་གེ་ཟོར་ཡང་པའི་ཆེད་དུ་མ་བྲིས་པ་ཡིན་གྱིས་དོན་ཐོབ་ལ་ཡོད་དོ།
ལན། ལྗོན་དབང་ལས། ད་དང་ས་གཉིས་ཡང་འཇུག་སྟེ། ད་ནི་ན་ར་ལ་གསུམ་དང་། ས་ནི་ག་ང་བ་མར་འཐོབ། ཅེས་གསུངས་སོ།
ལན། དེ་ནི་སྐད་གསར་བཅད་ཀྱི་སྐབས་སུ་ད་དྲག་དེ་ཡི་གེ་ཟོར་ཡངས་པར་བྱས་ནས་དངོས་སུ་བྲིས་སྲོལ་མེད་ཀྱང་དོན་དུ་དཔེར་ན། ཤིན་ཏུ་ལེགས། ཕ་མ་མཇལ་ཏོ་ལྟ་བུས་ཕྲད་ཏུ་དང་ཏོ་གཉིས་ཀྱི་ཤུགས་ལས་ཡང་འཇུག་ད་ཡིག་དེ་དོན་ཐོབ་ཏུ་ཡོད་པར་ཤེས་པར་བྱ་དགོས་སོ།
ལན། དེ་གཉིས་ལ་མུ་གསུམ་གྲུབ་སྟེ། (༡)མིང་གཞི་ཁོ་ན་ཡིན་ལ་རྗེས་འཇུག་མ་ཡིན་པའི་མུ་སྔོན་རྗེས་བསལ་བའི་རྗེས་ཀྱི་མིང་གཞི་ཡི་གེ་ཉི་ཤུ་དེའོ། (༢)རྗེས་འཇུག་ཡིན་ལ་མིང་གཞི་ཁོ་ནའི་ཡི་གེ་མ་ཡིན་པའི་མུ་རྗེས་འཇུག་བཅུའོ། (༣)གཉིས་ཀ་མ་ཡིན་པའི་མུ་དབྱངས་བཞི་ལྟ་བུའོ། གཉིས་ཀ་ཡིན་པའི་མུ་མེད་དོ།
ལན། དེ་གཉིས་ལ་མུ་གསུམ་གྲུབ་སྟེ། (༡) རྗེས་འཇུག་ཡིན་ལ་སྔོན་འཇུག་མ་ཡིན་པའི་མུ། ང་ན་ར་ལ་ས་ལྔའོ། (༢)གཉིས་ཀ་ཡིན་པའི་མུ་ག་ད་བ་མ་འ་ལྔའོ། (༣)གཉིས་ཀ་མ་ཡིན་པའི་མུ་མིང་གཞི་ཁོ་ནའི་ཡི་གེ་ཉི་ཤུའོ།སྔོན་འཇུག་ཡིན་ལ་རྗེས་འཇུག་མ་ཡིན་པའི་མུ་མེད་དོ།
ལན། དེ་གཉིས་ལ་མུ་བཞི་གྲུབ་སྟེ། (༡)སྔོན་འཇུག་ཡིན་ལ་ཡང་འཇུག་མ་ཡིན་པའི་མུ་ག་བ་མ་འ་བཞི་འོ། (༢)ཡང་འཇུག་ཡིན་ལ་སྔོན་འཇུག་མིན་པའི་མུ་ས་ཡིག་རྐྱང་པའོ། (༣)གཉིས་ཀ་ཡིན་པའི་མུ་ད་ཡིག་གོ། (༤)གཉིས་ཀ་མ་ཡིན་པའི་མུ། ང་ན་ར་ལ་སོགས་སོ།
ལན། མཁས་དབང་སི་ཏུས་དེ་ནི་སྲོག་མེད་ལ་ཨཱ་ལི་ཞུགས་པའི་དོན་མ་ཡིན་ཡི་ཀཱ་ལི་དེ་དག་ཉིད་ལ་ན་རོ་སོགས་སྦྱར་བའི་དོན་ཡིན་ཏེ། གི་གུ།ཞབས་ཀྱུ། འགྲེང་བུ། ན་རོ་བཞི་ལས་ཨི་ཨུ་ཨེ་ཨོ་བཞིར་བཏགས་པའི་ཕྱིར།དེ་དག་གིས་ཀ་ལྟ་བུའི་སྒྲའི་ངོ་བོ་དེར་ཀི་ཀུ་ཀེ་ཀོ་སོགས་སྒྲའི་ཁྱད་པར་གཞན་ཞིག་སྐྱེད་ནུས་པས་ཨཱ་ལིའི་བྱ་བ་གསལ་བར་མཚོན་ནུས་པ་ཙམ་དགོངས་ནས་ཨཱ་ལིའི་སྒྲ་ཡང་གསུངས་པའི་ཕྱིར་རོ། དངོས་སུ་འདིར་ཨཱ་ལི་སྲོག་ཞུགས་ཀྱི་རྣམ་གཞག་མ་མཛད་ཀྱང་མཚོན་བྱེད་འདི་ཙམ་ལ་བརྟེན་ནས་དབྱངས་ཀྱི་བྱ་བ་གསལ་བར་མཚོན་ནུས་པ་ལ་དགོངས་པའི་ཕྱིར་རོ། ཞེས་གསུངས།
ལན། སྦྱར་བྱ་ཞེས་པའི་དོན་གོང་དུ་སོང་ལ་སྦྱོར་ཚུལ་ནི་ཕྲད་རྣམ་དབྱེ་ལ་སོགས་པའི་སྦྱོར་བའི་ཚུལ་བཤད་པར་ངོས་འཛིན་དགོས་སོ།
ལན། དོན་གཉིས་ཏེ། ༡. རྗེས་འཇུག་ལ་ལྟོས་པའི་ཕྲད་རྣམ་དབྱེ་དང་བཅས་པ་བརྒྱད་བཤད་པ་དང་། ༢. རྗེས་འཇུག་ལ་མ་ལྟོས་པའི་ཕྲད་རང་དབང་ཅན་དྲུག་བཤད་པའོ།
ལན། ཕྲད་རྣམ་དབྱེ་བཅུ་བཞི་པོ་ལས་རྗེས་འཇུག་ལ་ལྟོས་དགོས་པའི་ཕྲད་དང་རྣམ་དབྱེ་གང་ཡིན་རུང་སྒྲ་ཡི་སྦྱོར་བ་དང་དོན་གྱི་སྦྱོར་བ་གཉིས་ཡོད་པ་དང་དེ་བཞིན་རྗེས་འཇུག་ལ་ལྟོས་མི་དགོས་པའི་ཕྲད་དང་རྣམ་དབྱེ་གང་ཡིན་རུང་དོན་གྱི་སྦྱོར་བ་ལས་སྒྲ་ཡི་སྦྱོར་བ་ནི་མེད་དོ།
ལན། གཞན་དུ་རྣམ་དབྱེ་བརྒྱད་ཅེས་པའང་རྣམ་གྲངས་བཅུ་བཞི་འདིའི་ཁོངས་སུ་འདུ་སྟེ། དཔེར་ན། རྣམ་དབྱེ་དང་པོ་ངོ་བོ་ཙམ་སྟོན་པ།གཉིས་པ་ལས་སུ་བྱ་བ། གསུམ་པ་བྱེད་སྒྲ། བཞི་པ་དགོས་ཆེད། ལྔ་པ་འབྱུང་ཁུངས། དྲུག་པ་འབྲེལ་སྒྲ། བདུན་པ་རྟེན་གནས། བརྒྱད་པ་འབོད་སྒྲ་བཅས་རྣམ་དབྱེ་བརྒྱད་པོ་ནི་རྗེས་འཇུག་ལ་ལྟོས་དགོས་པའི་ཕྲད་རྣམ་དབྱེ་དང་བཅས་པ་བརྒྱད་ཀྱི་ཁོངས་སུ་འདུ་སྟེ། ལ་དོན། འབྱུང་ཁུངས། འབོད་སྒྲ་བཅས་སུ་འདུ་བས་སོ། རྣམ་དབྱེ་དང་པོ་ནི་དོན་གྱི་ངོ་བོ་ཙམ་སྟོན་པའི་མིང་རྐྱང་ལས་ལོགས་སུ་མེད་དོ་ཞེས་གསུངས།
ལན། མུ་བཞིར་དབྱེ་ན་འདི་ལྟར་ཏེ།༡. རྗེས་འཇུག་ལ་ལྟོས་དགོས་པའི་ཕྲད་ཡིན་ལ་རྣམ་དབྱེ་མ་ཡིན་པ་སླར་བསྡུ། རྒྱན་སྡུད། ལྷག་བཅས། འབྱེད་སྡུད། ༢. གཉིས་ཀ་ཡིན་པ་ལ་དོན་དང་ཨི་ལྡན། ༣. རྗེས་འཇུག་ལ་ལྟོས་དགོས་པའི་ཕྲད་མ་ཡིན་ལ་རྣམ་དབྱེ་ཡིན་པ་འབྱུང་ཁུངས་དང་བོད་སྒྲ། ༤. གཉིས་ཀ་མ་ཡིན་པ་ཕྲད་རང་དབང་ཅན་དྲུག་སྟེ། ནི་སྒྲ། དང་སྒྲ། དེ་སྒྲ། གང་སྒྲ། བདག་སྒྲ། དགག་སྒྲའོ།
ལན། རྗེས་འཇུག་གང་གི་རྗེས་སུ་དེ་དང་མཐུན་པའི་ཕྲད་ཀྱི་ཡི་གེ་གང་སྦྱོར་དགོས་པའི་ཚུལ་དེ་ལ་སྒྲ་སྦྱོར་དང་ཕྲད་ཀྱི་ཡི་གེ་དེས་དོན་གང་དང་གང་སྟོན་པའི་ཚུལ་དེ་ལ་དོན་སྦྱོར་ཞེས་བརྗོད་ཚིག་གོ།
ལན། སྤྱིར་རྣམ་དབྱེའི་ཕྲད་དང་ཚིག་ཕྲད་གཉིས་ཀ་མིང་ཚིག་གི་ཐོག་མཐའ་བར་གསུམ་གང་རུང་དུ་སྦྱར་ཚེ་ཚིག་གྲུབ་དེ་བརྗོད་བདེ་བ་དང་མཚམས་སྦྱོར་བ། དོན་གསལ་བ་བཅས་ཀྱི་ནུས་པ་ལྡན་པ་གཅིག་མཚུངས་ཡིན་ལ་རྣམ་དབྱེའི་ཕྲད་ཀྱང་ཚིག་ཕྲད་ཡིན་མོད་ཚིག་ཕྲད་ལས་ལོགས་སུ་བཀར་དོན་ནི། དེ་གཉིས་ཀྱི་ནུས་པ་མི་འདྲའོ། རྣམ་དབྱེའི་ཕྲད་ལ་གོང་གསལ་གྱི་ཁྱད་ཆོས་སམ་ནུས་པ་ལྡན་པ་མ་ཟད་ད་དུང་དཔེར་ན། སློབ་གྲྭར་བསྐྱོད། བདག་གིས་བཤད། སློང་ལ་ཟས་སྦྱིན། རྒྱ་མཚོ་ལས་ནོར་བུ་བྱུང་། བདག་གི་མིགསྟེང་དུ་མི། བློ་མཐུན་ཀྱེ་ལྟ་བུ་རྣམ་དབྱེ་ཕྲད་རྣམས་མིང་ཚིག་ལ་སྦྱར་བས་རང་སྟོབས་ཀྱིས་དོན་གྱི་ངོ་བོ་སྟོན་རྒྱུ་ཡོད་ལ་ཚིག་གྲུབ་དེའི་དོན་གྱི་རྣམ་པའང་འབྱེད་ཐུབ་ཅིང་། ཚིག་སྦྱོར་དུ་མེད་དུ་མི་རུང་བ་ཞིག་ཡིན། ཚིག་ཕྲད་ནི་ཚིག་སྦྱོར་དུ་མཚམས་རེ་མི་བཅུག་ཀྱང་གོ་བརྡ་འཕྲོད་པས། ཚིག་སྦྱོར་དུ་མེད་ཀྱང་རུང་བ་ཞིག་ཡིན་ཏེ་དཔེར་ན། ས་དང་། ཆུ། མེ། རླུང་བཅས་ནི་འབྱུང་བ་བཞིའོ། ཞེས་པའི་ཚིག་གི་དང་སྒྲ་བསུབས་ཀྱང་གོ་བརྡ་སྔར་བཞིན་འཕྲོད་དོ།༡ རྗེས་འཇུག་ལ་ལྟོས་པའི་ཕྲད་རྣམ་དབྱེ་དང་བཅས་པའི་སྐོར།
ལན། བརྒྱད་ཡོད་པ་སྟེ། སླར་བསྡུ་ལ་དོན་ཨི་ལྡན་རྒྱན་སྡུད་དང་།ལྷག་བཅས་འབྱེད་སྡུད་འབྱུང་འཁུངས་འབོད་སྒྲ་བརྒྱད། ཅེས་སོ།
ལན། སྐབས་བབས་ཀྱི་བརྗོད་བྱའི་དོན་དེ་ཉིད་རེ་ཞིག་དེ་ཙམ་ཀྱིས་མཇུག་བསྡུ་བར་བྱེད་པའི་དོན་སྟོན་པས་སླར་བསྡུ་ཞེས་བརྗོད་ལ་རྫོགས་ཚིགས་དང་ཟླ་སྡུད་ཅེས་ཀྱང་བྱའོ། རྫོགས་ཚིག་ནི་བཤད་རྒྱུའི་དོན་དེ་ཙམ་གྱིས་རྫོགས་པར་སྟོན་པས་རྫོགས་ཚིག་དང་སྐབས་ཐོབ་ཀྱི་མིང་ཚིག་གང་ཡིན་གྱི་ཟླ་བོ་སྡུད་པར་སོང་བས་ཟླ་སྡུད་ཅེས་ཟེར།
ལན། དེ་གསུམ་དོན་གཅིག་མིང་གི་རྣམ་གྲངས་སུ་འཇོག་རིགས་ཏེ། དཔེར་ན། སུམ་ཅུ་པ་ལས་སླར་བསྡུ་བར་ནི་ཤེས་པར་བྱ། ཞེས་སླར་བསྡུར་གསུངས་པ་དང་། རྟགས་འཇུག་ལས། ཚིག་དོན་རྫོགས་དང་མ་རྫོགས་ཀྱིས། ཞེས་རྫོགས་ཚིག་ཏུ་གསུངས་པ་དང་སྨྲ་སྒོ་ལས་འོ་ལ་སོགས་པ་ཟླ་སྡུད་བའོ། ཞེས་ཟླ་སྡུད་གསུངས་པས་གསུངས་ཚུལ་མི་འདྲ་བ་ཙམ་དུ་མངོན་ནོ།
ལན། འགྲེལ་ཚུལ་ནི། སྔར་བཤད་པའི་རྗེས་འཇུག་གི་ཡི་གེ་བཅུ་པོ་དེ་རྣམས་ཉིད་མིང་ཚིག་གང་གི་མཐར་སྦྱར་བ་ཡོད་ཀྱང་རུང་། དེ་དག་ལ་ཨཱ་ལི་བཞི་པ་ཨོ་ཡིག་སྟེ་ན་རོ་སྦྱར་བས་གོ་ངོ་དོ་ནོ་བོ་མོ་འོ་རོ་ལོ་སོ་དང་ཤུགས་བསྟན་ད་དྲག་གི་མཐར་སྦྱར་རྒྱུའི་ཏོ་ཡིག་བཅས་བཅུ་གཅིག་ཏུ་གྲུབ་པ་དེ་རྣམས་སྐབས་བབ་ཀྱི་བརྗོད་བྱའི་དོན་དེ་ཉིད་དེ་ཙམ་གྱིས་བསྡུ་བར་སོང་བས་སླར་བསྡུའི་སྒྲར་ཤེས་པར་བྱའོ། ཞེས་སོ། ལྗོན་དབང་ལས། གོ་ངོ་ངོ་ནོ་བོ་མོ་འོ།རོ་ལོ་སོ་ཏོ་སླར་བསྡུ་སྟེ། རྫོགས་ཚིག་ཟླ་སྡུད་ཅེས་ཀྱང་བྱ། ཞེས་གསུངས་སོ།
ལན། དངོས་བསྟན་ཕྲད་ནི་རྗེས་འཇུག་བཅུ་ལ་ན་རོ་སྦྱར་བ་བཅུ་དང་ཤུགས་བསྟན་ནི་ད་དྲག་གི་མཐར་སྦྱར་རྒྱུའི་ཏོ་ཡིག་ཡིན་ནོ།
ལན། ༡. ལྗོན་དབང་ལས། དྲག་ཡོད་ཏོ་དང་མཐའ་མེད་འོ།གཞན་རྣམས་མིང་མཐའི་རྗེས་མཐུན་སྦྱར། ཞེས་སོ།༢. འདུག་གོ། བཟང་ངོ་། ཡོད་དོ། ཡིན་ནོ། ཐོབ་བོ། ལམ་མོ།དགའ་འོ། འགྱུར་རོ། འཕེལ་ལོ། ཤེས་སོ། ལྷའོ་འཛིནད་ཏོ། འཛེརད་ཏོ།རྩལད་ཏོ་ལྟ་བུའོ། (གོ་སོགས་ཡོད་ཚད་སླར་བསྡུའི་དོན་སྟོན་པས་མི་ཁྱབ་པའང་ཤེས་དགོས་སོ།)
ལན། མིང་གཞི་གང་ལ་རྗེས་འཇུག་གང་ཞུགས་ཡོད་པའི་རྐྱེན་གྱིས་ཕྲད་ཀྱི་ཡི་གེ་བརྗོད་བདེ་བ་གང་ཡང་རུང་བ་ཞིག་ཁྲིད་ཡོང་སྟངས་དེ་ལ་ཕྲད་འདྲེན་ཚུལ་ཟེར། དཔེར་ན། ཡག་གོ། ལམ་དུ། རྟག་ཏུ། ཁྱོད་ཀྱི། རང་གིས་སོགས་ལྟ་བུ་རེད།རྣམ་དབྱེ་དང་པོ།
ལན། ༡. ཤེས་བྱ་གང་ཡང་རུང་བའི་རང་གི་ངོ་བོ་ཆོས་གཞན་གང་ཡང་རུང་བའི་ངོ་བོ་དང་མ་འདྲེས་པར་སྟོན་པའི་སྒྲའི་ཆ་ཤས་དང་ལྡན་པ་དེ་རྣམ་དབྱེ་དང་པོ་ངོ་བོ་ཙམ་སྟོན་པའི་དོན་རེད། དཔེར་ན། ཀ་བ་ཞེས་པའི་།ངོ་བོ་བརྗོད་པའི་ཚེ་བུམ་པའི་ངོ་བོ་དང་མ་འདྲེས་པར་སྟོན་པ་ལྟ་བུའོ། སྐབས་འདིར་ངོ་བོ་ཙམ་ཞེས་ཙམ་སྒྲ་སྨྲོས་པ་ལ་དགོས་པ་ཡོད་དེ་དཔེར་ན། ཀ་བ་ཞེས་ཀ་བའི་ངོ་བོ་ཙམ་ལས་ཁྱད་པར་གང་ཡང་མི་སྟོན་སྟབས་མིང་ངམ་ངོ་བོ་ཙམ་ཞེས་བརྗོད།
ལན། རྣམ་དབྱེའི་རྣམ་གཞག་གསུངས་པར་གོ་དོན་འདི་འདྲ་ཡོད་པ་སྟེ།དཔེར་ན། (༡) ལྗོན་ཤིང་། (༢) ཤིང་ལ་མདའ་འཕང་། (༣)ཤིང་གིས་ཉི་མ་བསྒྲིབས། (༤) ཤིང་ལ་ཆུ་འདྲེན། (༥) ཤིང་ནས་ཤིང་ཏོག་བྱུང་། (༦) ཤིང་གི་ཡལ་ག (༧) ཤིང་ལ་ཁུ་བྱུག་ཚང་གནས།(༨) ཀྱེ་ཤིང་བདག་ལགས་ལྟ་བུ་སྟེ་ལྗོན་ཤིང་ཞེས་པ་རྣམ་དབྱེ་དང་པོ་ངོ་བོ་ཙམ་བརྗོད་པ་ཡིན་པས་དེས་རང་གི་ངོ་བོ་ཆོས་གཞན་ལྕགས་སོགས་ཀྱི་ངོ་བོ་དང་མ་འདྲེས་པར་འབྱེད་པ་དང་། གཉིས་པས་བྱ་བའི་ཡུལ་དང་བྱ་བ་སོ་སོར་འབྱེད་པ། གསུམ་པས་བྱེད་པ་པོ་དང་བྱ་བ་སོ་སོར་འབྱེད་པ། བཞི་པས་ཆེད་དུ་བྱ་བའི་ཡུལ་དང་བྱ་བ་སོ་སོར་འབྱེད་པ། ལྔ་པས་འབྱུང་ས་དང་བྱུང་དངོས་སོ་སོར་འབྱེད་པ། དྲུག་པས་འབྲེལ་ཡུལ་དང་འབྲེལ་ཆོས་སོ་སོར་འབྱེད་པ།བདུན་པས་རྟེན་དང་བརྟེན་པ་སོ་སོར་འབྱེད་ཅིང་། འབོད་སྒྲ་དེ་རྣམ་དབྱེའི་གྲངས་སུ་བཞག རུང་འབོད་པ་གསལ་བྱེད་ཙམ་དུ་ཤེས་པར་བྱའོ། དེས་ན་རྣམ་དབྱེའི་རྣམ་གཞག་གསུངས་པ་ལ་གོ་རྒྱུ་དེ་ལྟ་བུ་ཡོད་པ་ཤེས་དགོས་སོ།ལ་དོན།
ལན། སུ་ལ་སོགས་པའི་ཕྲད་བདུན་པོ་དེ་རྣམས་རྣམ་དབྱེར་སྦྱར་བས་བརྗོད་བྱའི་དོན་སྟོན་སྟངས་ཕལ་ཆེར་ལའི་སྒྲ་དང་མཐུན་པས་ལ་དོན་ནམ་ལ་སྒྲ་ཞེས་བརྗོད། (འདིར་ཕལ་ཆེར་གྱི་སྒྲ་སྦྱར་བའི་དགོས་པའང་ན་ལ་གཉིས་དེ་ཉིད་ཀྱི་དོན་སོགས་འགའ་ཞིག་ལ་མི་འཇུག་པའི་དབང་གིས་ཡིན་ནོ།)
ལན། རྩ་བ་ལས། རྗེས་འཇུག་ཡི་གེ་བཅུ་རྣམས་ལས། གང་མིང་མཐའ་ན་བཅུ་པ་གནས། དེ་ལ་ཨཱ་ལི་གཉིས་པ་སྦྱར། གང་མིང་མཐའ་ན་བརྒྱད་པ་གནས། དེ་ལ་གཉིས་པ་ཨུ་ཡང་སྦྱར། གང་མིང་མཐའ་ན་གསུམ་པ་གནས། དེ་ལ་ཨ་ལི་གཉིས་པ་སྦྱར། བཞི་པ་དགུ་པ་དངོས་ཀྱང་སྟེ། ལས་དང་ཆེད་དང་རྟེན་གནས་དང་། དེ་ཉིད་ཚེ་སྐབས་ལ་སྒྲ་ཡིན། ཞེས་གསུངས་པ་དང་། ལྗོན་དབང་ལས། སུ་ར་རུ་དུ་ན་ལ་ཏུ། ལ་དོན་རྣམ་པ་བདུན་ཡིན་ཏེ།རྣམ་དབྱེ་གཉིས་བཞི་བདུན་པ་དང་། དེ་ཉིད་ཚེ་སྐབས་རྣམས་ལ་འཇུག ཅེས་གསུངས་སོ།
ལན། འགྲེལ་ཚུལ་ནི། གང་ཡང་རུང་བའི་མིང་ཚིག་གི་མཐའཚེག་བར་གཅིག་ཏུ་བརྒྱད་པ་ར་ཡིག་གནས་པ་ལྷག་པར་ལྟ་བུ་དང་ཚེག་བར་ཕྱེས་ནས་ར་ཡིག་དེ་ཉིད་ལ་ཨཱ་ལི་གཉིས་པ་ཨུ་ཡང་སྟེ་ཞབས་ཀྱུ་སྦྱར་བས་རུ་ཞེས་གྲུབ་པ་དང་། ཡང་ནི་སྔ་མར་མ་ཟད་པའི་དོན་ནོ།
ལན། འགྲེལ་ཚུལ་ནི་རྗེས་འཇུག་བཞི་པ་ན་དང་དགུ་པ་ལ་གཉིས་ལ་དབྱངས་ཀྱིས་མ་བརྒྱན་པའི་དངོས་ཉིད་དུ་གནས་ཞེས་པའོ། ཀྱང་ཞེས་པའི་ན་ལ་གཉིས་དབྱངས་ཀྱིས་མ་བརྒྱན་པར་འདུས་སོ།
ལན། དངོས་བསྟན་ཕྲད་ནི་སུ་ར་རུ་དུ་ན་ལ་དྲུག་དང་ཤུགས་བསྟན་ཏ་ཡིག་ཞབས་ཀྱུས་བརྒྱན་པའི་ཏུ་ཞེས་གྲུབ་པ་དེ་ཡིན།
ལན། ལྗོན་དབང་ལས། ས་སུ་ག་པ་དྲག་མཐར་ཏུ། ང་ད་ན་མ་ར་ལ་དུ།  འ་དང་མཐའ་མེད་ར་དང་རུ། ཞེས་གསུངས།
ལན། ༡. རྣམ་དབྱེ་གཉིས་པ་ནི་བྱ་བའི་ཡུལ་ལ་བྱ་བ་བྱེད་པར་སྟོན་པ་རྣམ་དབྱེ་གཉིས་པ་ལས་སུ་བྱ་བ་ནི་དཔེར་ན། ནམ་མཁར་གནམ་གྲུ་འཕུར། རྒྱ་མཚོ་རུ་གྲུ་གཟིངས་བཏང་། ས་ལ་རླངས་འཁོར་འགྲོ་ལྟ་བུ་སྟེ་མཁའ་དང་མཚོ། ས་གསུམ་ནི་བྱ་བའི་ཡུལ་དང་འཕུར་གཏོང་འགྲོ་གསུམ་ནི་བྱ་བ་ཡིན་ནོ།༢. རྣམ་དབྱེ་བཞི་པ་ནི་ཕྱིར་དོན་ཆེད་སླད་བཞི་པོ་གང་རུང་གི་སྒྲ་དངོས་སུ་མེད་ཀྱང་། བྱ་བ་གང་ཞིག་གིས་བྱ་བའི་ཡུལ་དེའམ་དེ་དང་འབྲེལ་བའི་ལས་ལ་ཕན་འདོགས་པར་འགྱུར་བའི་དོན་གྱི་ཆེད་དུ་བྱ་བའི་ཡུལ་ལ་འཇུག་པ་ཞིག་ཡིན། དཔེར་ན། རོང་བས་ལྟོ་གོས་སུ་ཞིང་བཏབ་ལྟ་བུའོ།༣.རྣམ་དབྱེ་བདུན་པ་ནི། གནས་གཞི་གང་ལ་གནས་ཆོས་གང་ཞིག་བརྟེན་པའམ་གནས་དང་ཡོད་པའི་དོན་ཙམ་ལས་བྱ་བ་གཏན་ནས་མི་བྱེད་པ་སྟོན་པ་ཞིག་ཡིན། དཔེར་ན། ལྷ་ལྡན་དབུས་སུ་ཕོ་བྲང་པོ་ཏ་ལ་ཡོད་ལྟ་བུའོ།༤ དེ་ཉིད་ནི་ཡུལ་གང་ཞིག་ལ་བྱ་བ་གང་ཞིག་བྱེད་པའི་ཚེ་ལས་དང་བྱ་བ་ངོ་བོ་གཅིག་ཏུ་གྱུར་པའི་དོན་ཅན་དུ་སྦྱར་བ་ཞིག་ཡིན།དཔེར་ན། འདུས་བྱས་སུ་གྲུབ། གཟུགས་སུ་གྲུབ། ལྟ་བུའོ།༥ ཚེ་སྐབས་ནི་དུས་སྟོན་པའི་དོན་ཅན་དུ་གྱུར་པ་ཞིག་ཡིན།དཔེར་ན། དཔྱིད་དུས་སུ་ས་བོན་འདེབས། ན་རྒས་དུས་སུ་འགྱོད་མེད་མཛོད་ལྟ་བུའོ།གོང་དུ་རྣམ་དབྱེ་གཉིས་བཞི་བདུན་པ་དང་དེ་ཉིད་ཚེ་སྐབས་ལྔ་ལ་དཔེར་བརྗོད་འགོད་སྐབས་རྗེས་འཇུག་སའི་རྗེས་སུ་སུ་ཐོབ་པའི་དཔེར་བརྗོད་བྲིས་པ་ལས་རྗེས་འཇུག་གཞན་རྣམས་དང་མཐུན་པའི་ཕྲད་ཡིག་སྦྱོར་ཚུལ་གྱི་དཔེར་བརྗོད་བྲིས་མེད་པས་ཞར་ལ་རྟོགས་པར་མཛོད།
ལན། རྣམ་དབྱེ་བཞི་པ་གསལ་བྱེད་ཀྱི་སྒྲ་ནི། ཕྱིར། དོན། ཆེད།སླད་སོགས་ཡོད་པ་དང་རྣམ་དབྱེ་བདུན་པ་གསལ་བྱེད་ཀྱི་སྒྲ་ནི། ཡོད། ལྡན།འདུག མཆིས། གནས། གྲུབ། ཆགས། བརྟེན། སྐྱེས། མང་། གདའ་སོགས་ཡོད་དོ།
ལན། ཡུལ་དང་ལས་གཉིས་ཀྱི་ཁྱད་པར་ཕྱེ་ཚུལ་ནི། དཔེར་ན།སློང་ལ་སྦྱིན་ཞེས་པ་ལྟ་བུར་མཚོན་ན་སྤྲང་སློང་ལྟ་བུ་ཟས་གོས་ཀྱིས་ཕོངས་པའི་སྐྱེ་བོ་རྣམས་ནི་བྱ་བའི་ཡུལ་ཡིན། དེ་དག་ལ་ཟས་སྦྱིན་པ་ནི་བྱ་བ་ཡིན་པས་བྱ་བ་དེས་བྱ་བའི་ཡུལ་ལ་ཐད་ཀར་ཕན་འདོགས་པར་ནུས་པ་ནི་བྱ་བའི་ཡུལ་ལུ་ཕན་འདོགས་པར་འགྱུར་བ་ཞེས་པའི་དོན་ཡིན་དེ་དང་འབྲེལ་བའི་ལས་ལ་ཕན་འདོགས་པར་འགྱུར་བ་ཞེས་པའི་“ལས”ཀྱི་དོན་ནི་བྱེད་པ་པོ་དང་བྱ་བའི་ཡུལ་གྱི་སྟེང་དུ་ཡོད་པའི་འགུལ་སྐྱོད་ཀྱི་ཆ་དེ་ཡིན། དེའི་དོན་སི་ཏུ་འགྲེལ་ཆེན་གྱི་དཔེར་བརྗོད་དང་སྦྱར་ཏེ་བཤད་ན། དཔེར་ན། ཞིང་ལ་ཆུ་འདྲེན་ལྟ་བུའི་ཞིང་ནི་བྱ་བའི་ཡུལ་ཡིན་ལ་ཆུ་འདྲེན་པ་ནི་བྱ་བ་ཡིན་པས་ཆུ་འདྲེན་པའི་བྱ་བ་དེས་བྱ་བའི་ཡུལ་ཞིང་སྐྱེ་འཚར་ཡོང་རྒྱུར་ཕན་འདོགས་པར་ནུས་ཤིང་( སྐབས་འདིར་དེ་དང་འབྲེལ་བའི་“ལས་”ཞེས་པ་ཞིང་སྐྱེ་འཚར་གྱི་བྱ་བ་དེ་ལ་གོ་དགོས་) སྐྱེ་འཚར་ཡོང་བའི་བྱ་བ་དེ་ནི་བྱ་བའི་ཡུལ་དང་འབྲེལ་བའི་ལས་ཡིན་པས་བྱ་ལས་ལ་ཕན་འདོགས་པར་འགྱུར་བ་དང་ཡང་ཤིང་གཅོད་དུ་སྟ་རེ་དགོས་ཞེས་པར་མཚོན་ན། ཤིང་ནི་གོང་བཞིན་བྱ་བའི་ཡུལ་ཡིན་པ་དང་སྟ་རེ་དགོས་པའམ་ཐོགས་པའི་དགོས་པ་ནི་ཤིང་གཅོད་པར་བྱེད་པའི་“བྱ་བ ”དེ་ལ་ཕན་འདོགས་ནུས་(སྐབས་འདིར་དེ་དང་འབྲེལ་བའི་“ལས་”ཞེས་པ་ཤིང་གཅོད་པར་བྱེད་པའི་བྱ་བ་དེ་ལ་གོ་དགོས་) པ་ལས་བྱ་བའི་ཡུལ་ཤིང་ལ་ཕན་ཐོགས་མེད་ཅིང་ཤིང་གཅོད་པར་བྱེད་པའི་བྱ་བ་དེ་ནི་ཤིང་གཅོད་མཁན་བྱེད་པ་པོ་དང་འབྲེལ་བའི་ལས་ཡིན་སྟབས་བྱེད་ལས་ལ་ཕན་འདོགས་པར་འགྱུར་བ་ཡིན།དེས་ན་དེ་དང་འབྲེལ་བའི་ལས་ཞེས་པ་དེ་བྱ་ལས་དང་བྱེད་ལས་གཉིས་ཀར་ངོས་འཛིན་དགོས་པ་ཡིན་ཞེས་གསུངས།
ལན། དེ་གཉིས་མི་འདྲ་བའི་ཁྱད་པར་ནི་བྱ་ལས་ངོ་བོ་ཐ་དད་དུ་དབྱེ་རྒྱུ་ཡོད་མེད་ཀྱི་སྒོ་ནས་ཕྱེ་དགོས་ཏེ། རྣམ་དབྱེ་གཉིས་པའི་སྐབས་ལས་དང་བྱ་བའི་ཡུལ་གཉིས་དོན་གཅིག་ཡིན་པས་དཔེར་ན། ཤར་དུ་འགྲོ་ལྟ་བུར་ལས་སམ་བྱ་བའི་ཡུལ་ནི་ཤར་དང་( དུ་ནི་གཉིས་པ་སྟོན་པའི་ལ་དོན་)བྱ་བ་འགྲོ་བ་གཉིས་ངོ་བོ་ཐ་དད་དམ་སོ་སོར་དབྱེ་རྒྱུ་ཡོད་ལ་དེ་ཉིད་ནི་དེ་དང་མི་འདྲ་བར་དཔེར་ན། མེ་རུ་འབར་ལྟ་བུ་ལས་སམ་བྱ་བའི་ཡུལ་མེ་དང་(རུ་ནི་དེ་ཉིད་སྟོན་པའི་ལ་དོན་) བྱ་བ་འབར་བ་གཉིས་མིང་ཙམ་གྱི་སྒོ་ནས་ཐ་དད་པར་སྣང་ཡང་ངོ་བོའི་སྒོ་ནས་བཤད་ན་འབར་བ་མེ་ཡིན་ལ་འབར་རྒྱུ་ཡང་མེ་དེ་རང་ཡིན་པ་ལས་མེ་དེ་དང་ཐ་དད་པའི་འབར་རྒྱུ་གཞན་ཞིག་འཇོག་རྒྱུ་མེད་པས་ན་བྱ་ལས་ངོ་བོ་གཅིག་ཏུ་གྲུབ་པ་ཡིན་པ་བཅས་ཀྱི་ཁྱད་པར་ཡོད་དོ།
ལན། ཡུལ་གང་ཞིག་ལ་བྱ་བ་གང་ཞིག་བྱས་པ་སྟོན་ཆེད་ཡུལ་དེར་ལ་དོན་གྱི་ཕྲད་སྦྱར་བ་དེ་ཡིན་ནོ།
ལན། ལ་དོན་འཇུག་སའི་ཡུལ་དེར་ཕན་ཐོགས་ཡོད་མེད་ཀྱི་ཆ་ནས་ཁྱད་པར་ཡོད་པ་རྟོགས་ཐུབ། དེ་ཡང་དཔེར་བརྗོད་ཐོག་ནས་བཤད་ན།ཐབ་ཏུ་མེ་བཏང་ལྟ་བུ། གཞི་གཞན་ཐབ་ལ་མེ་བཏང་བའི་བྱ་བ་དེ་གཞི་ཐབ་ལ་ཕན་མི་ཐོགས་པ། ལ་དོན་གྱི་ནུས་པས་གོ་བ་རྣམ་དབྱེ་གཉིས་པའི་དོན་དང་།མགྲོན་གྱི་དོན་དུ་མེ་བཏང་ཞེས་པ་ལྟ་བུ། མེ་བཏང་བའི་བྱ་བ་དེས་གཞི་གཞན་བྱ་ཡུལ་མགྲོན་ལ་ཕན་ཐོགས་པ་ལ་དོན་གྱི་ཕྲད་ཀྱི་ནུས་པས་གོ་བ་རྣམ་དབྱེ་བཞི་པ་དགོས་ཆེད་ཀྱི་དོན་ཡིན་པ་བཅས་ཀྱི་ཁྱད་པར་ཡོད།
ལན། རྣམ་དབྱེ་བདུན་པ་རྟེན་གནས་དང་བདུན་པའི་ནང་ཚན་ཚེ་སྐབས་གཉིས་བརྟེན་པ་ཡིན་པ་མཚུངས་ཀྱང་མི་འདྲ་བའི་ཁྱད་པར་ནི་རྟེན་སའི་གཞི་གང་ལ་བརྟེན་མ་བརྟེན་གྱི་ཁྱད་པར་ཏེ། རྣམ་དབྱེ་བདུན་པ་གནས་གཞི་ནི་རྟེན་སའི་གཞི་གནས་སམ་ཡུལ་ལ་བརྟེན་པ་དང་ཚེ་སྐབས་ནི་རྟེན་སའི་གཞི་དུས་ཚོད་ལ་བརྟེན་པ་དང་བྱ་བ་ཡོད་མེད་ཀྱི་ཁྱད་པར་ཡོད་དོ།
ལན། དཔེར་བརྗོད་ཐོག་ནས་བཤད་ན། གཟུགས་ལ་མི་བལྟ།དབུལ་པོར་མི་སྦྱིན། སྟེང་དུ་མི་མེད། བདུད་རྩིར་མི་བསྒྲུབ། ནམ་ལངས་དུས་སུ་མི་ལངས་ལྟ་བུ་ལ་དོན་གྱི་རྣམ་དབྱེ་དེ་དང་དེར་འགྱུར་རམ་སྙམ་ན་དེ་རྣམས་ཀྱི་དང་པོ་བཞི་ནི་གོ་རིམ་བཞིན་ལས་དང་ཆེད་དང་རྟེན་གནས་དང་དེ་ཉིད་ལས་གཞན་པའི་ལས་རྣམས་བཀག་པས་རྣམ་དབྱེ་དེ་དང་དེར་དངོས་སུ་མི་འགྱུར་ཡང་དེ་རྣམས་དང་འབྲེལ་བའི་དབང་གིས་དེ་དག་དང་རྗེས་སུ་མཐུན་པ་ཙམ་དུ་འགྱུར་ཞིང་། ནམ་ལངས་དུས་སུ་མི་ལངས་པ་དེ་དུས་སྐབས་དེར་ཡོད་པས་དགག་སྒྲ་སྦྱར་བ་ཡང་བདུན་པར་དངོས་སུ་འགྱུར་བས་ཁྱད་པར་དབྱེ་དགོས་སོ།
ལན། སི་ཏུ་ལྟར་ན། ཁྱད་མེད་དུ་འཇུག་པར་མི་འདོད་དེ་ན་ལ་གཉིས་དེ་ཉིད་ལ་མི་འཇུག་པར་འདོད་པའི་ཕྱིར། ཞ་ལུ་ལོ་ཆེན་དང་པྲ་ཏི།མཁས་དབང་དམུ་དགེ་བསམ་གཏན། ཚེ་ཏན་ཞབས་དྲུང་མཆོག་སོགས་ཀྱིས་ལ་དོན་གྱི་ཕྲད་ཐམས་ཅད་དེ་ཉིད་ལ་ཁྱད་མེད་དུ་འཇུག་པར་འདོད་དེ་དཔེར་བརྗོད་ཀྱང་ཇེ་གསལ་ལ་བཏང་། བོད་སྐད་ལ་བསྒྱུར། ལྕགས་གསེར་ལ་གྱུར།དེ་ཁོ་ན་ཉིད། སོ་ན་གནས། བོད་མི་ལ་མཁས་པ་ཡོད་ཅེས་དཔེར་བརྗོད་མཛད་ཡོད་དོ།
ལན། ན་ལ་གཉིས་དེ་གཉིས་ལ་མི་འཇུག་པ་དེ་སྨྲ་སྒོ་མཚོན་ཆ་ལས་གསུངས་སོ། གཞུང་དེའི་མཛད་པ་པོ་ནི་པཎྜི་ཏ་སྨྲི་ཏི་སྟེ། བོད་སྐད་དུ་ལྔ་རིག་པ་དྲན་པའི་ཡེ་ཤེས་གྲགས་པ་ཞུ་བ་འདི་ཡིན་ནོ། །
ལན། སྨྲ་སྒོ་མཚོན་ཆ་ལས་ན་ལ་གཉིས་དེ་ཉིད་ལ་མི་འཇུག་པར་གསུངས་ཀྱང་ན་ལའི་འཇུག་པ་བཅུ་བཞི་གསུངས་ཡོད་དོ།
ལན། ན་ཡི་འཇུག་པ་བཅུ་ནི། ན་ཞེས་བྱ་བའི་ཚིག་གི་དོན།དམིགས་ཀྱིས་འབྱེད་དང་རྒྱུ་མཚན་དང་། རྒྱུ་མཚན་དོན་གྱིས་བསྟན་པ་དང་།ཕྱི་ཚིག་དེ་གཞན་སོགས་སྟོན་པ་དང་། འོས་པར་དཀའ་བ་ཆགས་འཛིན་ལས།ཕྱི་ཚིག་ངེས་པར་བྱེད་པ་དང་། དེ་ལས་བཟློག་པ་ཉིད་དང་ནི། འགལ་བའང་མི་འགལ་སྟོན་པ་དང་། སྨོན་དང་འདྲི་དང་ཐེ་ཚོམ་གཞི། ཞེས་སོ།  ཿ་མ
ལན། ༡ དམིགས་ཀྱིས་འབྱེད་པ་ནི་བརྗོད་བྱའི་དོན་མང་པོའི་ནང་ནས་སྐབས་སུ་བབ་པའི་བརྗོད་དོན་གཅིག་དམིགས་ནས་ཆེད་གཉེར་གྱི་བརྗོད་པ་ཞིག་ཡིན་དེ་ལ་དམིགས་ཀྱི་བསལ་བ་ཡང་ཟེར། དགར་བ་དང་དོན་གཅིག་རེད། ༢ དེ་ལ་དབྱེ་ན་གཉིས་ལས། ( ༡) གལ་འཛུགས་ནི་བརྗོད་བྱའི་ཆོས་ཤིག་གི་མཐའ་གཅིག་དམིགས་ཀྱིས་བཀར་ནས་སྟོན་པ་ཞིག་ཡིན།དཔེར་ན། ་མི་དེ་མཁས་པ་ཡིན་ནམ་མིན་མཁས་པ་ཡིན་ན་སློབ་དཔོན་དུ་བསྟེན་དགོས། (༢) གཞུང་འཛུགས་ནི་གཤམ་དུ་བཤད་རྒྱུའི་གཞུང་གི་འགོ་ཚུགས་པ་ཡིན། དཔེར་ན། མདོར་བསྡུས་ན། མདོར་རྩ་བཤད་ན་ལྟ་བུ་ན་འདིས་འགོ་འཛུགས་ཏེ་གཤམ་དུ་དོན་བཤད་རྒྱུ་རེད།
ལན། གོ་དོན་ནི་ཚིག་ཕྱི་མས་བསྟན་པའི་དོན་དེ་ཡིན་པའམ་ཡོད་པའི་རྒྱུ་མཚན་དུ་སྔ་མ་བཀོད་པ་ཞིག་ཡིན། དཔེར་ན། རྒྱུ་རྐྱེན་གྱིས་བྱས་ན་མི་རྟག་རྒྱུ་ཡོད་ན་འབྲས་བུ་འབྱུང་ལྟ་བུའོ།
ལན། གོ་དོན་ནི་རྒྱུ་མཚན་དངོས་སུ་མ་བསྟན་ཀྱང་ཤུགས་ལ་རྒྱུ་མཚན་སྟོན་པ་ཞིག་ཡིན། དཔེར་ན། འདིར་མེ་མེད་ན་དུ་བ་ཇི་ལྟར་ཡོད། དེ་འདྲའི་ན་ཡིག་གིས་དུ་བ་ཡོད་ན་མེ་ཡོད་དགོས་པ་རྒྱུ་མཚན་དོན་གྱིས་སམ་ཤུགས་ལ་སྟོན་པའོ།
ལན། གོ་དོན་ནི་ཚིག་སྔ་མའི་བསྟན་བྱ་དེ་ལས་ཚིག་ཕྱི་མ་འགལ་བའམ་མ་ཡིན་པར་སྟོན་པ་ཞིག་ཡིན། དཔེར་ན། འདི་སྔ་མ་ཡི་གེ་མ་ཤེས་པ་ཡིན་ན་ད་ནི་མཁས་པར་གྱུར་འདུག་གོ། ཁྱེད་སྔོན་ཆད་དབུལ་བ་ཞིག་ཡིན་ན་ད་ནི་ཕྱུག་པོའོ་ལྟ་བུ།
ལན། གོ་དོན་ནི་འོས་པར་དཀའ་བ་སྟེ་འོས་པ་མཆོག་ཏུ་འཛིན་པ་ལས་ཚིག་ཕྱི་མའི་དོན་ངེས་པར་བྱེད་པ་ཞིག་ཡིན། དཔེར་ན། མཁས་པས་ལོག་བཤད་བྱེད་ན་བླུན་པོས་ལྟ་ཅི་སྨོས་ལྟ་བུ་སྟེ་མཁས་པས་ལོག་བཤད་བྱེད་པ་ཤིན་ཏུ་མི་འོས་པར་མཆོག་ཏུ་འཛིན་པ་ལས་ཚིག་ཕྱི་མའི་དོན་བླུན་པོས་ལོག་བཤད་བྱེད་པ་ངེས་པར་བསྟན་ནོ།
ལན། གོ་དོན་ནི་འོས་པ་ནན་གྱི་བཟུང་བའི་ཚིག་གིས་ཕྱི་མའི་ཚིག་དོན་ངེས་པར་བྱེད་པ་ཞིག་ཡིན་དཔེར་ན། མ་རབས་ཅན་རྣམས་ཞི་ཞིང་དུལ་བར་གྱུར་ན་ཡ་རབས་ཅན་རྣམས་བཤད་ཅི་དགོས་ཞེས་པ་དང་བླུན་པོས་ཡི་གེ་ཤེས་ན་མཁས་པས་ལྟ་ཅི་སྨོས་ལྟ་བུ་དང་ཆུ་ལ་མེ་འབར་ན་ཤིང་ལ་ལོས་འབར་ལྟ་བུའོ།
ལན། གོ་དོན་ནི་གཞི་གཅིག་ཏུ་འགལ་ཡང་གཞན་དུ་མི་འགལ་བར་སྟོན་པ་ཞིག་ཡིན། དཔེར་ན། དཀར་པོ་ཡིན་ན་དམར་པོ་མིན། གསེར་ཡིན་ན་རག་མིན། རྟག་པ་ཡོད་ན་མི་རྟག་པ་ནི་ཡོད་པ་མིན་ནོ་ལྟ་བུ་སྟེ། རྟག་མི་རྟག་གཉིས་འགལ་བར་སྟོན་ཅིང་མི་རྟག་པ་ཡོད་པ་དང་རྟག་པ་མེད་པ་གཉིས་མི་འགལ་བར་སྟོན་པས་ན་འགལ་དང་མི་འགལ་སྟོན་པ་ཞེས་བརྗོབརྗོད་པར་གསུངས།
དྲི་བ་སྨོན་པའི་དོན་དུ་སྦྱར་བའི་གོ་དོན་དང༌།དཔེར་བརྗོད་བྲིས་དང་།
ལན། གོ་དོན་ནི་རང་གི་འདོད་དོན་ཞིག་ལ་དམིགས་ནས་རེ་འདུན་ཡོད་པར་སྨོན་པ་ཞིག་ཡིན། དཔེར་ན། བདག་མཁས་པར་གྱུར་ན་ཅི་མ་རུང་ཞེས་པ་ལྟ་བུའོ།
ལན། གོ་དོན་ནི་གནད་དོན་ཞིག་གསལ་པོ་མ་ཤེས་པས་ཤེས་པའི་ཆེད་དུ་མི་གཞན་ལ་དྲི་བ་སྟོན་པ་ཞིག་ཡིན། དཔེར་ན། ཁྱེད་སློབ་ཕྲུག་ཡིན་ན་སློབ་གྲྭ་གང་ནས་ཡིན་ནམ། (འདིར་དོགས་གཞི་ཡོད་པར་གསུངས།) 7
ལན། གོ་དོན་ནི་དོན་གང་ཞིག་ལ་རང་ཉིད་བློ་གཉིས་སུ་ལྷུང་ནས་དོགས་གནད་མ་ཆོད་པར་སྟོན་པ་ཞིག་ཡིན་དཔེར་ན། སྐད་ཆ་དེ་བཤད་ན་འགྲིག་གམ་མི་འགྲིགས། ངས་ཁྱིམ་ལ་ཡི་གེ་ཞིག་བཏང་ན་འཕྲོད་ཨེ་ཡོང་ལྟ་བུའོ།་
དྲི་བ། ལ་ཡིག་དོན་བཞི་ལ་འཇུག་པ་གང་དག་ཡིན་ནམ།
ལན། དེ་རྣམས་ནི་ལ་ནི་སྡུད་དང་སྦྱོར་བ་དང་། སྨོན་དང་ཚད་འཛིན་བཞི་ལ་འཇུག ཅེས་སོ།
ལན། གོ་དོན་ནི་ཁྱད་གཞི་དང་ཁྱད་ཆོས་གཞི་མཐུན་པར་སྡུད་པའི་དོན་སྟོན་པ་ལ་འཇུག་པ་ཡིན། དཔེར་ན། དམར་ལ་མཁས། ཨུཏྤལ་ཡང་ཡིན་ལ་སྔོན་པོའང་ཡིན། ལྟ་བུའོ།
ལན། གོ་དོན་ནི་དོན་སྔ་ཕྱི་གཉིས་ལ་ཡིག་གིས་མཚམས་སྦྱོར་བ་ཞིག་ཡིན་དཔེར་ན། ཁ་རོག་སྡོད་ལ་སློབ་ཁྲིད་ཉོན་ལྟ་བུའོ་( འཆད་འགྱུར་གྱི་ལྷག་བཅས་ཀྱི་ནང་གསེས་མཚམས་སྦྱོར་ལྷག་བཅས་དང་དོན་མཚུངས་སོ།) 3
ལན། ( གོ་དོན་ནི་ན་ཡིག་སྨོན་པར་འཇུག་པ་དང་མཚུངས་)དཔེར་ན། བོད་རྒྱ་དབྱིན་ཡིག་གསུམ་ལ་མཁས་པ་ཞིག་བྱུང་ན་དགའ་བ་ལ་ལྟ་བུ། (སྨོན་པའི་ལ་སྒྲ་དེས་ལྷག་བཅས་ཀྱི་དོན་སྟོན་པར་གསུངས་)
ལན། གོ་དོན་ནི་དུས་དང་རིང་ཐུང་མཐོ་དམའ་སོགས་ཀྱི་ཚད་གཞི་འཛིན་པ་ཞིག་ཡིན། དཔེར་ན། ཉི་མ་ཤར་ཙམ་ལ་ཐོན་ཏེ་ས་རུབ་ཙམ་ལ་སླེབས་ལྟ་བུ་དང་། རིང་ཐུང་ལ་ཞེས་པ་ལྟ་བུའོ། (ལ་སྒྲ་ཚད་འཛིན་ལ་འཇུག་པ་དེས་ཀྱང་གཙོ་བོར་ཚེ་སྐབས་ཀྱི་དོན་སྟོན་གྱི་ཡོད་པར་གསུངས་སོ།)
ལན། ༡. ལས་དང་བྱ་ཡུལ་དོན་གཅིག་སྟེ་ཞེས་པའི་ལས་ནི་གཙོ་བོར་ལ་དོན་སྐབས་འདིར་དཔེར་ན། གླིང་ཁར་ཤིང་བཅད་ལྟ་བུའི་གླིང་ཁར་ཞེས་པའི་ལ་དོན་འཇུག་སའི་ཡུལ་དེ་རང་དུ་ངོས་འཛིན་པས་ཆོག་༢. དེ་ནི་སྤྱིར་བཏང་བྱ་བྱེད་ལས་གསུམ་གྱི་ལས་དང་དོན་གཅིག་མིན་རྒྱུ་མཚན་ནི་བྱ་བྱེད་ལས་གསུམ་གྱི་ལས་ནི་གང་བསྒྲུབ་པར་བྱ་བའི་དངོས་པོའམ་ལས་རྒྱུའི་དངོས་པོ་སྟེ། གོང་གསལ་དཔེར་བརྗོད་ཀྱི་ཤིང་ལྟ་བུར་ངོས་འཛིན་པས་ཆོག་(ཞིབ་ཕྲ་རྟགས་འཇུག་སྐབས་ལས་ཤེས་སོ།)
ལན། ༡. ཉེ་རབས་ཀྱི་མཁས་དབང་ཚེ་ཏན་ཞབས་དྲུང་གིས་གསུངས་སོ།༢. གཞི་བརྟེན་ས་ནི་རྩ་བ་ཡིན་པས་རྩ་བར། ལས་དང་། ཆེད་དང་།རྟེན་གནས་དང་། དེ་ཉིད་ཚེ་སྐབས་ལ་སྒྲ་ཡིན། ཞེས་པ་ལྟར་དེར་ལ་དོན་གྱི་འཇུག་ཡུལ་ལྔ་གསུངས་ཡོད་པ་ལས་གཅིག་གཅིག་གི་ཁོངས་སུ་བསྡུ་རྒྱུ་ཡིན་པར་དངོས་ཤུགས་གང་དུ་ཡང་མ་གསུངས་པས་དོན་ཇེ་དཀའ་རུ་བཏང་བ་ལ་དགོས་པ་མེད་དོ། ཞེས་དང་ཁྱད་པར་དུ་ཚེ་སྐབས་རྣམ་དབྱེ་བདུན་པའི་ཁོངས་སུ་བསྡུ་ཞེས་པ་ནི་བཞད་གད་ཀྱི་གནས་ཏེ་ཁོངས་སུ་བསྡུ་ཞེས་པའི་གོ་དོན་ནི་ཁོངས་སུ་བསྡུ་རྒྱུ་དང་གང་དུ་བསྡུ་སའི་ཁོངས་གཉིས་གང་ས་གང་གི་སྒོ་ནས་ཧ་ལམ་ཕྱོགས་འདྲ་བ་ཞིག་ཡིན་ན་ཐ་སྙད་དེ་འཇུག་རིགས་ཀྱི་གནས་གཞི་དང་ཚེ་སྐབས་གཉིས་གཅིག་ཁོངས་གཅིག་ཏུ་བསྡུ་ཞེ་ན་ནི་གཟུགས་ཀྱི་ཁོངས་སུ་ལྡན་མིན་འདུ་བྱེད་བསྡུ་ཞེས་པར་འགྱུར་བའི་ཕྱིར་ཞེས་གསུངས་སོ།
ལན། དཔེར་བརྗོད། གཟུགས་ལ་ལྟ་བར་བྱེད་( དང་པོ་ལས་སུ་བྱ། གཉིས་པ་དེ་ཉིད་)ཞན་ལ་འགྲོ་བར་བྱེད། (དང་པོ་ལས་སུ་བྱ་བ། གཉིས་པ་དེ་ཉིད་)ནགས་ལ་ཤིང་གཅོད་དུ་འགྲོ། (དང་པོ་ལས་སུ་བྱ་བ། གཉིས་པ་དེ་ཉིད་)པེ་ཅིང་ལ་ལྟད་མོར་འགྲོ། (དང་པོ་ལས་སུ་བྱ་བ། གཉིས་པ་དེ་ཉིད་)རི་མགོར་ལངས་ནས་ཡོད། (རྟེན་གནས་)གདན་ལ་ཉལ་ནས་འདུག (རྟེན་གནས་)ལོ་མ་ཤིང་ལ་གྲུབ། (རྟེན་གནས་)ལོ་མ་ཤིང་དུ་གྲུབ། (དེ་ཉིད་)
ལན། གོ་དོན་ནི་ཚིག་ཕྲད་ལ་རྣམ་དབྱེའི་རང་བཞིན་གྱི་ཚིག་ཕྲད་དང་། རྣམ་དབྱེ་དང་མ་འབྲེལ་བའི་ཚིག་ཕྲད་གཉིས་སུ་དབྱེ་ཞིང་རྣམ་དབྱེའི་རང་བཞིན་གྱི་ཚིག་ཕྲད་ལའང༌། ༡ དོན་གྱི་ངོ་བོ་ཙམ་སྟོན་པའི་རྣམ་དབྱེ་དང་པོ་དང༌། ༢ དོན་གྱི་ལྡོག་པ་གཙོ་བོར་སྟོན་པའི་རྣམ་དབྱེ་ལྷག་པ་དྲུག་དབྱེ་བ་དེའི་ཕྱིར་དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་ཡིན་ན་ཚིག་ཕྲད་ཡིན་པས་ཁྱབ་ཀྱང་ཚིག་ཕྲད་ཡིན་ན་དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་ཡིན་པས་མ་ཁྱབ། ཅེས་གསུངས་སོ། འདིར་དཔེར་ན། བུམ་པ་དང་། ས་ཆུ།མེ། རླུང་། རི། མཚོ་ཞེས་བརྗོད་པ་རྣམས་དོན་གྱི་ངོ་བོ་ཙམ་སྟོན་པའི་རྣམ་དབྱེ་དང་པོ་ཡིན་ཅིང་དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་མ་ཡིན་ལ་ཡང་དཔེར་ན། བུམ་པས། གཡས་སུ། ཤིང་ལ། ཁྱེད་ཀྱིས། ཁྱོད་ཀྱི་ལྟ་བུ་བུམ་པས་ཞེས་པའི་བུམ་པའི་ངོ་བོ་མི་སྟོན་པར་བུམ་པའི་ཁྱད་པར་ཞིག་སྟོན་པས་དོན་གྱི་ལྡོག་པ་ཁོ་ན་སྟོན་པའི་རྣམ་དབྱེ་ཡིན་ཞེས་པའོ། འདིར་དོན་གྱི་ངོ་བོ་ཞེས་པ་ཁྱད་གཞིའམ་རང་བཞིན་དང་དོན་གྱི་ལྡོག་པ་ཞེས་པ་ཁྱད་ཆོས་སམ་རྣམ་པའམ་ཁྱད་པར་ལ་གོ་དགོས་སོ།
ལན། ༡ ཨི་ལྡན་ཞེས་པ་ནི་ས་མཐའ་ཡོད་མེད་ལ་མ་ལྟོས་པར་གི་ཀྱི་གྱི་འི་ཡི་ལྔ་པོ་དེ་རྣམས་ལ་ཨི་ཡིག་དང་ལྡན་པ་སྟེ་ཀླད་ན་གི་གུ་ཞུགས་ཡོད་པས་ཨི་ལྡན་ཞེས་བརྗོད་དོ། ༢ དེས་ནང་གསེས་རྣམ་དབྱེ་དྲུག་པ་དང་གསུམ་པ་གཉིས་བསྟན།འབྲེལ་སྒྲ།
ལན། གོ་དོན་ནི་འབྲེལ་གཞི་གང་ལ་འབྲེལ་ཆོས་གང་ཞིག་འབྲེལ་ཡོད་པ་གཙོ་བོར་སྟོན་པའི་འབྲེལ་སྒྲའི་ཕྲད་ཅན་རྣམས་ལ་རྣམ་དབྱེ་དྲུག་པའབྲེལ་སྒྲ་ཞེས་བརྗོད། དེ་ལ་དབྱེ་ན་ངོ་བོ་བདག་གཅིག་གི་འབྲེལ་བ། བརྟེན་དང་བརྟེན་པའི་འབྲེལ་བ། ཡན་ལག་དང་ཡན་ལག་ཅན་གྱི་འབྲེལ་བ། བདག་པོ་རྫས་ཀྱི་འབྲེལ་བ། རྒྱུ་འབྲས་ཀྱི་འབྲེལ་བ། ཁྱད་གཞི་ཁྱད་ཆོས་ཀྱི་འབྲེལ་བ་སོགས་ཀྱི་དབྱེ་བ་ཡོད་པས་དོན་བསྡུ་ན་བདག་གཅིག་འབྲེལ་དང་དེ་ལས་དེ་བྱུང་འབྲེལ་གཉིས་སུ་བསྡུ་བར་གསུངས།
ལན། གོ་དོན་ནི་ངོ་བོ་གཅིག་པའམ་བདག་ཉིད་གཅིག་པའི་འབྲེལ་བ་ལ་ཟེར། དཔེར་ན། གསེར་གྱི་གའུ། པགས་པའི་གོས་ལྟ་བུ།
ལན། གོ་དོན་ནི་རྟེན་སའི་གཞི་དེ་ལ་རྟེན་དང་དེ་ལ་བརྟེན་ནས་གནས་པའི་དངོས་པོ་དེར་བརྟེན་པ་ཞེས་པས་དེ་གཉིས་བར་གྱི་འབྲེལ་བ་སྟོན་པར་ཟེར། དཔེར་ན། ཡལ་འདབ་ཀྱི་བྱེའུ། གངས་ཀྱི་སེང་གེ་ལྟ་བུའོ།
ལན། གོ་དོན་ནི་ཡན་ལག་ཅན་དེ་ལ་ཡན་ལག་དེ་ཉིད་ཡོད་པར་འབྲེལ་སྒྲས་སྟོན་པའི་འབྲེལ་བ་ཞིག་ཡིན། དཔེར་ན། ཤིང་གི་ཡལ་ག ཁྱེད་ཀྱི་ལག་པ་ལྟ་བུ། རྐང་ལག་མགོ་བཅས་ཚོགས་པའི་གོང་བུ་ལ་ལུས་སམ་ཡན་ལག་ཅན་དང་དེའི་ཆ་ཤས་རྐང་པ་ལག་པ་སོགས་རེ་རེ་ལ་ཡན་ལག་ཟེར་རོ།
ལན། བདག་ཏུ་བཟུང་བྱའི་དངོས་པོ་བདག་པོ་གང་ཟག་གམ་གང་ཟག་མིན་པ་གང་རུང་གི་འབྲེལ་བ་སྟོན་པ་ཞིག་ཡིན། དཔེར་ན། རྒྱལ་ཁབ་ཀྱི་དངོས་རྫས། (བདག་ཏུ་བཟུང་བྱའི་དངོས་པོ་དང་གང་ཟག་མ་ཡིན་པའི་འབྲེལ་བ་སྟོན་པ་) ཁྱེད་ཀྱི་སློབ་དེབ། (བདག་ཏུ་བཟུང་བྱའི་དངོས་པོ་དང་གང་ཟག་གི་འབྲེལ་བ་སྟོན་པ་ཡིན་པ་) ལྟ་བུའོ།
ལན། གོ་དོན་ནི་འབྲས་བུ་གང་ཞིག་རྒྱུ་གང་ཞིག་གི་ཡིན་པའམ་གང་ལས་བྱུང་བར་སྟོན་པའི་འབྲེལ་བ་ལ་ཟེར་དཔེར་ན། ནས་ཀྱི་མྱུ་གུ་ལྟ་བུའོ།
ལན། གོ་དོན་ནི་ཁྱད་གཞི་གང་ལ་ཁྱད་ཆོས་དེའི་ནུས་པའམ་ཡོན་ཏན་སོགས་ཡོད་པར་སྟོན་པའི་འབྲེལ་བ་ཞིག་ཡིན། དཔེར་ན། མེ་ཏོག་པདྨའི་དྲི་བསུང་ལྟ་བུ། མེ་ཏོག་པདྨ་ནི་ཁྱད་གཞི་དང་དྲི་བསུང་ནི་དེར་ཡོད་པའི་ཁྱད་ཆོས་ཡིན།
ལན། འགྲེལ་ཚུལ་ནི་རྗེས་འཇུག་ཡི་གེ་བཅུ་པོ་དེ་དག་གང་རུང་རྗེས་སུ་ཞུགས་པའི་མིང་རྣམས་ལ་ཨི་ཡིག་དང་སྦྱར་བའི་རྣམ་དབྱེའི་ཕྲད་རྣམས་ཇི་ལྟར་མཐུན་པར་སྦྱོར་བའི་ལུགས་ནི་འདི་དང་འདིའོ་ཞེས་བསྟན་པར་བྱའོ།ཞེས་པའི་དོན་ནོ།
ལན། རྩ་བ་ལས། དང་པོ་གཉིས་ལ་དང་པོ་མཐུན། ་གསུམ་ལྔ་བཅུ་ལ་ཀྱ་དང་སྦྱར། བདུན་པ་ཉིད་ལ་བདུན་པ་སྟེ། པརཀྱངལྡནཔཡངརྣམཆགསཔལསཔརབསླསཔབ། དེ་དག་ཨི་སྦྱར་འབྲེལ་བའི་ས། ཞེས་གསུངས་པས་(རྩ་བ་དེར་ཕྲད་སྟོན་ཚུལ་དང་སྒྲ་སྦྱོར་བྱེད་ཚུལ་གཉིས་བསྟན་པ་ཤེས་དགོས་) ལྗོན་དབང་ལས།གི་ཀྱི་གྱི་འི་ཡི་ལྔ་པོ། རྣམ་དབྱེ་དྲུག་པ་འབྲེལ་སྒྲ་དང༌།ཞེས་གསུབས་སོ།
ལན། ལྗོན་དབང་ལས། སྦྱོར་ཚུལ་ན་མ་ར་ལ་གྱི། ད་བ་ས་ཀྱི་ག་ང་གི། འ་དང་མཐའ་མེད་འི་དང་ཡི། ཞེས་གསུངས་སོ།
ལན། སི་ཏུའི་འགྲེལ་ཆེན་དུ། གི་ལ་སོགས་པ་རྣམས་རྣམ་དབྱེའི་དོན་མ་ཡིན་པ་གཞན་ལའང་འཇུག་པ་ཡོད་དེ། འདི་ནི་བདེན་གྱི་གཞན་ནི་གཏི་མུག་གོ། བདག་ཅག་གི་སྐྱབས་ནི་སྟོན་པ་སངས་རྒྱས་ཡིན་གྱི་དྲག་པོ་སོགས་མ་ཡིན་ནོ། འདི་ལྟར་འཐད་མོད་ཀྱི་འོན་ཀྱང་ཞེས་པ་ལྟ་བུ་ཕྱི་ཚིག་འགལ་བའང་མི་མཐུན་པར་སྟོན་པའི་ཚིག་གི་རྒྱན་ལའང་འཇུག་པའི་ཕྱིར་རོ་ཞེས་གསུངས་ལ་དེ་དང་མཐུན་པའི་དཔེར་བརྗོད་འགོད་ན། ཟླ་བ་ཤར་ན་ཀུ་མུད་ཏ། ཁ་འབྱེད་འགྱུར་གྱི་པདྨ་ཟུམ་ལྟ་བུའོ།
ལན། དངོས་བསྟན་ཕྲད་གི་ཀྱི་གྱི་འི་བཞི་ཡོད་པ་དང་ཤུགས་བསྟན་འ་མཐའ་ཅན་ལ་རྐང་པ་ཁ་སྐོང་ཚེ་ཡི་སྦྱར་དགོས་པའི་ཡི་དེ་ཡིན་ནོ།བྱེད་སྒྲ།
ལན། གོ་དོན་ནི་རྣམ་དབྱེ་གང་ལ་སྦྱོར་ཡུལ་དེས་ཉེ་འགྱངས་གང་རིགས་སུ་བྱ་བ་ཞིག་བྱས་པར་སྟོན་པ་ཞིག་ཡིན། དཔེར་ན། སློབ་དཔོན་གྱིས་གསུངས་ལྟ་བུ། བྱ་བ་ཉེ་བར་སྟོན་པ་དང་སློབ་དཔོན་གྱིས་ངལ་བ་སྤངས་ཏེ་ལེགས་བཤད་གསུངས་ལྟ་བུ་བྱ་བ་འགྱངས་བར་སྟོན་པ་ཡིན། སྐབས་འདིའི་བྱ་བ་ཉེ་བར་སྟོན་པ་ནི་བྱ་ཚིག་གསུངས་ཞེས་པ་དང་། བྱེད་སྒྲ་གྱིས་གཉིས་བར་དུ་ཚིག་གཞན་གྱིས་བར་མ་ཆོད་པའི་རྒྱུ་མཚན་གྱིས་བྱ་བ་ཉེ་བར་སྟོན་པའི་བྱེད་སྒྲ་ཞེས་གསུངས་ལ་ཅིག་ཤོས་བྱ་བ་འགྱངས་པར་སྟོན་པའི་བྱེད་སྒྲ་ནི་ཤེས་སླའོ།  ཿ
ལན། འགྲེལ་ཚུལ་ནི་སྔར་བཤད་པའི་རྣམ་དབྱེ་དྲུག་པའི་སྒྲ་གི་ཀྱི་གྱི་འི་ཡི་སྟེ་ལྔ་པོ་དེ་དག་ཉིད་ལ་རྗེས་འཇུག་བཅུ་པ་ས་ཡིག་སྦྱར་བས་གིས།ཀྱིས། གྱིས། འིས། ཡིས་རྣམས་སུ་གྲུབ་པ་ནི་བྱེད་པ་པོས་བྱ་བ་ལ་སྦྱོར་བ་སྟོན་པས་ན་གཞུང་གཞན་དུ་རྣམ་དབྱེ་གསུམ་པ་ཞེས་འབྱུང་བ་བྱེད་པ་པོའི་ས་རུ་ཤེས་པར་བྱའོ། ཞེས་པའི་དོན་ནོ། དེའི་ཐད་དུ། ལྗོན་དབང་ལས། དེ་རྣམས་ས་མཐའ་ཅན་ལྔ་ནི། རྣམ་དབྱེ་གསུམ་པ་བྱེད་སྒྲ་སྟེ། ཞེས་གསུངས་སོ།
ལན། བྱེད་སྒྲའི་ཕྲད་སྒྲ་སྦྱོར་བྱེད་ཚུལ་འབྲེལ་སྒྲའི་སྐབས་དང་མཚུངས་སོ།
ལན། བྱེད་སྒྲ་ཉིས་བརྩེགས་བཞེད་པའི་ལུགས་ལྟར་ན་ཤིང་མཁན་གྱིས་སྟ་རེས་ཤིང་བཙད་ལྟ་བུ་ལ་ཆ་མཚོན་ན་ཤིང་མཁན་དེ་ཤིང་གཅོད་མཁན་བྱེད་པ་པོ་གཙོ་བོ་དེ་ཡིན་ཞིང་གཅོད་བྱེད་སྟ་རེ་དེ་ལ་བྱེད་པ་པོ་ཕལ་པ་ཟེར་ལ་(གཞན་དུ་བྱེད་པ་ཞེས་པ་དེ་ཡིན་ནོ་)
ལན། བྱེད་སྒྲ་རྒྱུ་མཚན་སྟོན་པར་འཇུག་པའི་དཔེར་བརྗོད་ནི།དངོས་པོ་ཡིན་པས་འབྲས་བུ་ཡོད། དུ་བ་མཐོང་བ་ཡིས་མེ་ཡོད་པར་ངེས།སློབ་སྦྱོང་ཧུར་བརྩོན་བྱས་པས་སྦྱངས་འབྲས་གཟེངས་སུ་ཐོན་ལྟ་བུའོ།
ལན། བྱེད་སྒྲའི་ཕྲད་ཀྱིས་རྣམ་དབྱེ་གསུམ་པ་མ་ཡིན་པའི་དོན་གཞན་སྟོན་པར་འཇུག་པའང་ཡོད་དེ། བློ་གསལ་འཇུག་ངོགས་ལས། ཁྲ་ལམ་གྱིས་མཐོང་ཞེས་པའི་གྱིས་ནི་མཐོང་ཚུལ་སྟོན་པའི་ཚིག་ཕྲད་ཙམ་དང་རིམ་གྱིས་བསྒྲུབ་ལྟ་བུའི་གྱིས་ནི་སྒྲུབ་ཚུལ་སྟོན་པའི་ཚིག་ཕྲད་ཙམ་དང་ཡུད་ཀྱིས་སོང་ལྟ་བུའི་ཀྱིས་ནི་འགྲོ་བའི་མྱུར་ཚད་སྟོན་པའི་ཚིག་ཕྲད་ཙམ་དང་ལྷུན་གྱིས་གྲུབ་ལྟ་བུའི་གྱིས་ནི་གྲུབ་ཚུལ་སྟོན་པའི་ཚིག་ཕྲད་ཙམ་མོ་ཞེས་གསུངས་ལ་གཞན་དུ་མི་རིགས་ཐམས་ཅད་མཐུན་སྒྲིལ་གྱིས་ཤིག་ཅེས་པ་སྐུལ་ཚིག་ལ་འཇུག་པའང་གསུངས།
ལན། སྒྲོན་མེས་ཞེས་པར་ས་ཡིག་མིང་མཐར་སྦྱར་ནས་བྱེད་སྒྲའི་དོན་སྟོན་པ་མེད། དེའི་རྒྱུ་མཚན་ནི་ཐོན་མིའི་ཞལ་ལུང་དུ་སི་ཏུས་གསུངས་པ་ལྟར། ཆོས་རྒྱལ་མེས་དབོན་དུས་ཀྱི་རྡོ་རིང་རྣམས་སུ་འ་མཐར་འིས་ཞེས་འབྱུང་བ་ལྟར་དུ་སྔོན་གྱི་འབྲི་སྟངས་ལྟར་ན་མེའའིས་ཞེས་པའམ་མེའིས་ཞེས་རིགས་ཐོབ་ཀྱང་ཡི་གེ་ཟོར་ཡང་བའི་ཆེད་དུ་འ་མཐའ་ཕལ་ཆེར་བསྡུས་པའི་ཤུགས་ཀྱིས་འིས་ཞེས་པའི་འི་ཡང་བསྡུས་ནས་ས་གཅིག་པུ་ལས་མི་མཐོང་བར་ཟད་ཀྱི་ཐོབ་ཐང་ལ་མེད་པ་མ་ཡིན་ནོ། ཞེས་གསུངས།
ལན། ༡ བྱེད་འབྲེལ་གཉིས་ཀྱི་ཕྲད་ཀྱི་ཁྱད་པར་ནི་ས་མཐའ་ཡོད་མེད་དེ་རང་ཡིན་ཏེ་འབྲེལ་སྒྲའི་ཕྲད་ལ་ས་མཐའ་མེད་པ་དང་བྱེད་སྒྲའི་ཕྲད་ལ་ས་མཐའ་ཡོད་དོ། ༢ དེ་གཉིས་ཀྱི་དོན་གྱི་ཁྱད་པར་ནི་བྱ་བ་བྱེད་པར་སྟོན་མི་སྟོན་གྱི་སྒོ་ནས་འབྱེད་དགོས་ཏེ་འབྲེལ་སྒྲ་ནི་དཔེར་ན། བདག་གི་མིག་ལྟ་བུར་མཚོན་ན། རྣམ་དབྱེ་སྦྱོར་ཡུལ་འབྲེལ་གཞི་བདག་ལ་འབྲེལ་ཆོས་མིག་འབྲེལ་ཡོད་པ་འབྲེལ་སྒྲའི་ཕྲད་གི་ཞེས་པས་གསལ་བར་སྟོན་པ་ལས་བྱ་བ་བྱེད་པའི་དོན་མི་སྟོན་དེ་ཡང་དཀའ་གསལ་ལས། བྱ་བ་གཏན་ནས་མི་བྱེད་པར། སྔ་ཕྱི་འབྲེལ་བྱེད་ཙམ་སྟོན་ན། ཞེས་གསུངས་པའི་ཕྱིར། བྱེད་སྒྲ་ནི། དཔེར་ན།བདག་གིས་བཤད་ལྟ་བུ་ལ་མཚོན་ན། བྱེད་སྒྲའི་ཕྲད་གིས་ཞེས་པ་བདག་དེར་སྦྱར་བས་དེས་བཤད་པའི་བྱ་བ་བྱས་པ་གཙོ་བོར་སྟོན་པས་འདི་ལྟ་བུའི་རིགས་ལ་རྣམ་དབྱེ་གསུམ་པ་བྱེད་སྒྲ་ཞེས་ཟེར།རྒྱན་སྡུད།
ལན། འགྲེལ་ཚུལ་ནི་གོང་དུ་བཤད་པའི་འབྲེལ་སྒྲ་དེ་དག་ལས།ཀྱི་འི་ཡི་གསུམ་གྱི་ཨཱ་ལི་སྟེ་གི་གུ་ཕྱིས་ནས་སོ་སོར་རྗེས་འཇུག་གཉིས་པ་ང་ཡིག་སྦྱར་བས་ཀྱང་འང་ཡང་ཞེས་གྲུབ་པ་དེ་རྣམས་ནི་ཚིག་རྒྱན་གཉིས་དང་སྡུད་པའི་དོན་སྟོན་པའི་སྒྲར་འགྱུར་རོ་ཞེས་སོ། དེའི་ཐད་དུ་ལྗོན་དབང་ལས།ཀྱང་ཡང་འང་གསུམ་རྒྱན་སྡུད་དེ། ཞེས་གསུངས་སོ།༢ 
དྲི་བ། རྒྱན་སྡུད་ཀྱི་ཕྲད་དེ་རྣམས་སྒྲ་སྦྱོར་བྱེད་ཚུལ་ལྗོན་དབང་ལས་གང་འདྲ་གསུངས་ཡོད་དམ།
ལན། རྒྱན་སྡུད་ཀྱི་ཕྲད་དེ་རྣམས་མིང་མཐར་ཇི་ལྟར་སྦྱོར་བའི་ཚུལ་ལྗོན་དབང་ལས། ག་ད་བ་ས་དྲག་མཐར་ཀྱང་། ང་ན་མ་ར་ལ་མཐར་ཡང་། འ་དང་མཐའ་མེད་འང་དང་ཡང་། ཞེས་གསུངས་སོ།
ལན། མཁས་དབང་སི་ཏུ་སོགས་ཀྱིས་མཐུན་པའི་ཚིག་རྒྱན་ནི་ཚིག་སྔ་ཕྱི་མཐུན་པར་སྟོན་པ་དཔེར་ན། གསལ་ཡང་གསལ། མཛེས་ཀྱང་མཛེས་ལྟ་བུ་དང་མཁས་དབང་པྲ་ཏི་པ་སོགས་ཀྱིས་མཐུན་པའི་ཚིག་རྒྱན་ནི་མཐུན་པའི་ཆོས་གཉིས་གཞི་གཅིག་ལ་སྡུད་ཅིང་ཁྱད་པར་ཚིག་མཛེས་པར་བྱེད་པ་སྟེ།དཔེར་ན། མཛེས་པའང་ཡིན་ཏེ་མདོག་ཀྱང་དཀར། དཔལ་ཡང་འབར་ལ་ཡིད་ཀྱང་འཕྲོག་ཅེས་པ་ལྟ་བུའོ།
ལན། གོ་དོན་ནི་མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཁྱད་པར་དུ་ཚིག་མཛེས་པར་བྱེད་པ་ལ་ཟེར། དཔེར་ན། བཏུད་ཀྱང་ཁྲོ།མཛའང་བསླུ། ཁ་འབྲས་མཚར་ཡང་སེམས་པ་གནག མེ་ནི་ཐུར་དུ་ཁ་བསྟན་ཀྱང་། མེ་ལྕེ་གྱེན་དུ་འབར་བ་མཐོང་། ལྟ་བུའོ།
ལན། རྒྱན་སྡུད་ཀྱི་ཕྲད་གསུམ་མ་ཡིན་པའི་མི་མཐུན་པའི་ཚིག་༑རྒྱན་གསལ་བྱེད་ཀྱི་སྒྲ་གཞན་ཡོད་དེ། ཡིན་ནའི། ཡིན་རུང་། འོན་ཏེ། འོན་ཏང་། ཡིན་མོད། ཡོད་མེད་སོགས་ཀྱང་ཡང་འང་གསུམ་དང་དོན་སྟོན་ཚུལ་སྤྱིར་བཏང་མཚུངས་པས་གསལ་བྱེད་སྒྲར་གསུངས་སོ།
ལན། གོ་དོན་ནི་གཞིའམ་དོན་གཞན་ཞིག་ལ་སྡུད་པ་ལ་ཟེར་དེ་ལ་དབྱེ་ན་གསུམ་སྟེ། གཞི་མཐུན་གྱི་སྡུད་པ་དང་། གོང་མས་འོག་མ་སྡུད་པ།འོག་མས་གོང་མ་སྡུད་པའོ།
ལན། གོ་དོན་ནི་ཁྱད་གཞི་དང་ཁྱད་ཆོས་གཉིས་ཀ་ཕན་ཚུན་གཞི་མཐུན་དུ་སྡུད་པ་ལ་ཟེར། དཔེར་ན། ཨུཏྤལ་ཡང་ཡིན་ལ་སྔོན་པོའང་ཡིན་ཞེས་པ་ཨུཏྤལ་དང་སྔོན་པོ་གཉིས་གཞི་མཐུན་དུ་སྡུད་པ་ལྟ་བུ།
ལན། གོ་དོན་ནི་ཚིག་སྔ་མའི་མཐར་ཡོད་པའི་རྒྱན་སྡུད་ཀྱི་ཕྲད་ཀྱིས་ཚིག་ཕྱི་མའི་དོན་སྡུད་པ་ལ་ཟེར་(ཚིག་སྔ་མས་ཕྱི་མ་སྡུད་པ་ཡང་ཟེར་)དཔེར་ན། ལྷས་ཀྱང་བཏུད་ན་མིས་ལྟ་ཅི་སྨོས། ཡོན་ཏན་ཡང་དྲན་ཏེ། ཡོན་ཏན་མ་ཡིན་པ་མིན་ནོ་ལྟ་བུའོ།
ལན། གོ་དོན་ནི་ཚིག་ཕྱི་མའི་མཐར་ཡོད་པའི་རྒྱན་སྡུད་ཀྱི་ཕྲད་ཀྱིས་ཚིག་སྔ་མའི་དོན་སྡུད་པ་ལ་ཟེར་( མིང་གཞན་ཚིག་ཕྱི་མས་སྔ་མ་སྡུད་པ་ཡང་ཟེར་)དཔེར་ན། གཉེན་དུ་མ་ཟད་དགྲ་ཡང་མགུ། ཇ་མ་ཟད་ཆང་ཡང་བཏུང་ལྟ་བུའོ།
ལན། ཕུད། མ་ཟད། དེས་མ་ཚད། ཡིན་པའི་ཁར། ཡིན་པ་ལྟ་ཅི་སྨོས། སྨོས་ཅི་དགོས་སོགས་མང་ངོ་།
ལན། ཚིགས་བཅད་རྐང་པ་ཁ་སྐོང་དགོས་ན་ཡང་སྒྲ་སྦྱོར་དགོས་པ་དང་རྐང་པ་ཁ་མི་སྐོང་ནའང་སྒྲ་སྦྱོར་དགོས་སོ།དཔེར་ན་བློའང་མཛངས་ལ་དཔའ་ཡང་ཆེ། ལྟ་བུའོ།
ལན། ཡང་སྒྲས་རྒྱན་སྡུད་ཕུད་པས་དོན་གཞན་སྟོན་པར་འཇུག་སྟེ། སྨྲ་སྒོ་ལས་ཡང་ཞེས་བྱ་བ་བསྣན་པའང་ཡིན། ཞེས་གསུངས་པ་ལྟར།དཔེར་ན། ཡང་དང་ཡང་དུ་གསུངས་པ་དང་། ཡང་ཡང་དང་། སླར་ཡང་།དེ་ཡང་སོགས་རྣམ་གྲངས་གཉིས་ལ་སོགས་པ་སྔ་མའི་སྟེང་དུ་ཕྱི་མ་བསྣན་པས་བསྐྱར་བའམ་བལྡབས་པའི་དོན་ལ་འཇུག་གོ།ལྷག་བཅས།
ལན། གོ་དོན་ནི་ལྷག་བཅས་ཀྱི་ཕྲད་ཏེ་དེ་སྟེ་གསུམ་པོ་ལས་གང་ཞིག་མིང་ཚིག་གང་གི་མཐར་སྦྱར་ཡང་། བསྟན་བྱའི་དོན་ལྷག་མ་འདྲེན་པའི་དོན་དུ་འགྱུར་བས་ན་ལྷག་བཅས་ཞེས་ཟེར།
ལན། ༡ ལྷག་བཅས་སྐབས་འདིར་རྩ་བ་ལས། ལ་དོན་སུ་ལ་ཨུ་ཕྱིས་ནས། དེ་ལ་གསུམ་པའི་དང་པོ་སྦྱར། དེ་ལ་ཨཱ་ལི་གསུམ་པ་སྦྱར། དེ་ནི་ལྷག་མ་དང་བཅས་པའོ། ཞེས་པ་སྟེ།༢ སྔར་བཤད་པའི་ལ་དོན་གྱི་ནང་ཚན་སུ་ཞེས་པ་དེའི་ཨུ་ཡིག་སྟེ་ཞབས་ཀྱུ་ཕྱིས་ནས་ས་རྐྱང་གནས་པ་དེ་ལ་ཀཱ་ལིའི་སྡེ་པ་གསུམ་པའི་དང་པོ་ཏ་ཡིག་སྦྱར་ཞིང་དེ་ལ་སླར་ཡང་སྡེང་དུ་ཨཱ་ལི་གསུམ་པ་སྟེ་འགྲེང་བུ་སྦྱར་བས་སྟེ་ཞེས་གྲུབ་པ་དེ་དང་། འོག་ནས་འབྱུང་བའི་དེ་ཤུགས་བསྟན་ཏེ་རྐྱང་བཅས་གསུམ་པོ་དེ་རྣམས་ནི་མིང་ཚིག་གང་གི་མཐར་སྦྱར་ཡང་བསྟན་བྱའི་དོན་ལྷག་མ་འདྲེན་པའི་དོན་ཅན་དུ་འགྱུར་བས་དེ་ནི་ལྷག་མ་དང་བཅས་པའི་སྒྲ་ཞེས་བྱའོ། ཞེས་དང་། དེའི་ཐད་དུ་ལྗོན་དབང་ལས། ཏེ་དེ་སྟེ་གསུམ་ལྷག་བཅས་ཏེ། ཞེས་གསུངས་སོ།
ལན། ལྷག་བཅས་ཀྱི་ཕྲད་དངོས་ཤུགས་ཅི་རིགས་ནས་བསྟན་པ་དེ་རྣམས་མིང་མཐར་ཇི་ལྟར་སྦྱོར་ཚུལ་ལྗོན་དབང་ལས། ན་ར་ལ་ས་དྲག་མཐར་ཏེ། ད་དེ་ག་ང་བ་མ་འ། མཐའ་མེད་རྣམས་ལ་ས་སྟེ་ཐོབ། ཅེས་གསུངས་སོ།
ལན། ལྷག་བཅས་ལ་རྩ་བའི་ནང་གསེས་དབྱེ་བ་གསུམ་ཡོད་དེ་སྨྲ་སྒོ་ལས་སྟེ་ནི་ལྷག་མ་ཡོད་པ་སྟེ།མཚམས་སྦྱོར་བ་དང་གཅིག དམ་བཅའ་བ་དང་གཉིས། གཞན་འདྲེན་པ་དང་གསུམ་ཡོད་དོ།
ལན། ༡ གོ་དོན་ནི་ཏེ་དེ་སྟེ་གསུམ་པོ་དེ་གང་སྔ་ཕྱི་མཚམས་སྦྱོར་བའི་ལྷག་བཅས་གང་ཞིག་ནས་ཅིང་( ཞིང་ཤིང་) གི་ཕྲད་དང་འཇུག་པ་མཐུན་པས་ན་མཚམས་སྦྱོར་ལྷག་བཅས་ཞེས་ཟེར་བ་དེ་ལ་ནང་གསེས་ཀྱི་དབྱེ་བ་གསུམ་ཡོད་དེ། སྨྲ་སྒོ་ལས་བྱེད་དང་བྱ་བའམ་ཡང་ན་ནི། བྱ་བ་ཉིད་དུ་སྦྱོར་བ་གང་།ཚིག་གཉིས་རིམ་མམ་དུས་གཅིག་ཏུ། སྦྱོར་བར་བྱེད་པ་མཚམས་སྦྱོར་ཡིན།ཞེས་གསུངས་པ་ལྟར། བྱེད་པས་བྱ་བ་འདྲེན་པ་དང་གཅིག་བྱ་བས་བྱ་བ་འདྲེན་པ་དང་གཉིས། བྱ་བ་གཉིས་དུས་སྔ་ཕྱི་མེད་པ་ཅིག་ཅར་དང་གསུམ་མོ།
ལན། གོ་དོན་ནི་ཚིག་སྔ་མ་བྱེད་པ་དང་ཕྱི་མ་བྱ་བར་སྦྱོར་བས་འདྲེན་བྱེད་དང་འདྲེན་བྱ་དུས་རིམ་པར་འཇུག་པ་ཞིག་ལ་ཟེར། དཔེར་ན།མདའ་འཕངས་ཏེ་ཕོག་ལྟ་བུ། མདའ་འཕངས་པའི་རྗེས་སུ་ཕོག་དགོས་སྟབས་འཕང་པ་བྱེད་པ་དང་ཕོག་པ་བྱ་བ་གཉིས་རིམ་ཅན་དུ་ཏེ་སྒྲས་མཚམས་སྦྱོར་བའི་ལྷག་བཅས་སོ། གཞན་ཡང་ཇ་བསྐོལ་ཏེ་འཁོལ། ཆང་འཐུངས་ཏེ་བཟི།ས་བོན་བཏབ་སྟེ་མྱུ་གུ་སྐྱེ།། ལྟ་བུའོ།
ལན། གོ་དོན་ནི་ཚིག་སྔ་ཕྱི་གཉིས་ཀ་བྱ་བར་སྦྱོར་ཞིང་དུས་རིམ་པར་འཇུག་པ་ཞིག་ལ་ཟེར། དཔེར་ན། ལག་པ་བསྙལ་ཏེ་ཟས་ཟ་ལྟ་བུ་ཚིག་སྔ་ཕྱི་གཉིས་ཀ་བྱ་བར་སྦྱོར་ཞིང་དུས་རིམ་གྱིས་འཇུག་པ་ཏེ་སྒྲས་སྟོན་པའོ། སློབ་ཁང་དུ་སོང་སྟེ་ཡི་གེ་བྲིས། མེ་སྤར་ཏེ་དཔེ་ཆ་བལྟ་ལྟ་བུའོ།
ལན། ༡ གོ་དོན་ནི་ཚིག་སྔ་མར་དམ་བཅས་པ་དེའི་གསལ་བྱེད་དམ་སྒྲུབ་བྱེད་དུ་ཚིག་ཕྱི་མ་འདྲེན་པ་ལ་ཟེར་དེ་ཡང་སྨྲ་སྒོར་གང་ཞིག་གིས་ནི་སྔ་མ་ལ། གསལ་བར་བྱེད་པ་དམ་བཅའ་བ། ཞེས་གསུངས་སོ།༢ དེ་ལ་དབྱེ་ན་དབྱེ་བ་འདྲེན་པ་དང་གཏན་ཚིགས་འདྲེན་པ། ངེས་ཚིག་འདྲེན་པ། རྒྱས་བཤད་འདྲེན་པ་སོགས་ཡོད་དོ།
ལན། ༡ གོ་དོན་ནི་སྔོན་དུ་ཁས་བླངས་པའི་ཚིག་དེའི་སྒྲུབ་བྱེད་དུ་ཚིག་ཕྱི་མ་རྒྱུ་མཚན་འདྲེན་པ་ཞིག་ཡིན། དཔེར་ན། མི་རྟག་སྟེ་བྱས་པའི་ཕྱིར་ལྟ་བུ་སྟེ།མི་རྟག་པ་ཡིན་པར་དམ་བཅས་ནས་དེའི་རྒྱུ་མཚན་དུ་བྱས་པ་ནི་སྟེ་སྒྲས་འདྲེན་པའོ།
ལན། ༡ གོ་དོན་ནི་གཞི་གང་ལ་བཏགས་པའི་མིང་དེའི་ངེས་ཚིག་གམ་སྒྲ་བཤད་འདྲེན་པ་ལ་ཟེར། ༢ དཔེར་ན། སངས་རྒྱས་ཏེ་མ་རིག་པའི་གཉིད་ལས་སངས་པ་དང་ཤེས་བྱ་ལ་བློ་གྲོས་རྒྱས་པའོ། ལྟ་བུ་སྟེ་སངས་རྒྱས་ཀྱི་ངེས་ཚིག་གམ་སྒྲ་བཤད་ནི་ཏེ་སྒྲས་འདྲེན་པའོ།
ལན། ༡ གོ་དོན་ནི་ཚིག་སྔ་མར་མདོར་བསྡུས་པར་བཤད་པའི་དོན་དེ་ཚིག་ཕྱི་མར་རྒྱས་བཤད་འདྲེན་པ་ལ་ཟེར། ༢ དཔེར་ན། ཁ་དོག་ལ་མདོར་བསྡུས་ན་གཉིས་ཏེ་རྩ་བའི་ཁ་དོག་དང་ཡན་ལག་གི་ཁ་དོག་ཡིན་ལ་རྒྱས་པར་དབྱེ་ན་རྩ་བའི་ཁ་དོག་ལ་བཞི་སྟེ། སྔོན་པོ་དང་། སེརཔོ། དཀར་པོ།དམར་པོ་བཅས་ཡོད་པ་དང་ཡན་ལག་ཁ་དོག་ལ་དབྱེ་ན་བརྒྱད་དེ། སྤྲིན་དང་དུ་བ། རྡུལ་དང་ཁུག་སྣ། ཉི་མ་དང་གྲིབ་མ། སྣང་བ་དང་མུན་པ་བཅས་བརྒྱད་ཡོད་ཅེས་པ་ལྟ་བུའོ།
ལན། ༡ གོ་དོན་ནི་མཚམས་སྦྱོར་དང་། དམ་བཅའ་གཉིས་སུ་མི་གཏོགས་པའི་སྐབས་འགར་ལ་སྒྲ་དང་འཇུག་པ་མཐུན་ཅིང་དོན་ཞིག་གི་རྗེས་སུ་དོན་གཞན་ཞིག་འདྲེན་པ་ལ་ཟེར། ༢ དཔེར་ན། ཤར་ན་ལྷ་ས་སྟེ་ནུབ་ན་གཞིས་རྩེའོ། ཞེས་པ་ལྟ་བུ་ལ་མཚོན་ན་ཚིག་སྔ་མ་ལྷ་ས་དང་ཕྱི་མ་གཞིས་རྩེ་གཉིས་ཏེ་སྒྲས་མཚམས་སྦྱར་བ་མ་ཡིན་པས་མཚམས་སྦྱོར་མིན། ཡང་ཚིག་སྔ་མ་ལྷ་སའི་སྒྲུབ་བྱེད་དུ་ཕྱི་མ་གཞིས་རྩེ་མི་འགྲོ་བས་དམ་བཅའ་ཡང་མིན་ལྷ་ས་ལས་གཞན་པ་གཞིས་རྩེ་སྟེ་སྒྲས་དྲངས་པ་ཡིན་པས་འདི་ལྟ་བུ་ལ་གཞན་འདྲེན་པའི་ལྷག་བཅས་ཟེར། སྐབས་འགར་ལ་སྒྲ་དང་འཇུག་པ་མཐུན་པའི་དཔེར་བརྗོད་ནི་ཤར་དུ་ཆབ་མདོ་ཡོད་ལ་ནུབ་ཏུ་མངའ་རིས་ཡོད་ལྟ་བུའོ།།
ལན། མཁས་དབང་སི་ཏུས། ས་ཡིག་གི་མཐར་ནི་ས་སྒྲ་སྔ་མ་དེ་ཉིད་དང་སྟེ་ཡིག་གི་ས་སྒྲ་གཅིག་ཏུ་འདྲེས་པས་སོ་སོར་མི་མངོན་པའི་ཕྱིར་དགོས་པ་མེད་པས་དེ་རྣམས་ཀྱི་མཐར་ས་ཡིག་ཕྱིས་ནས་ཏེ་རྐྱང་ཉིད་སྦྱར་བ་གཞུང་འདིའི་དགོངས་པ་དོན་ཐོབ་ཏུ་གནས་ཞེས་གསུངས་སོ།
ལན། ༡ རྩ་བར། རྗེས་འཇུག་ཡི་གེ་བཅུ་པོ་ལ། དྲུག་པ་སྦྱར་ན་འབྱེད་སྡུད་ཡིན། ཞེས་པ་སྟེ།༢ འགྲེལ་ཚུལ་ནི། རྗེས་འཇུག་གི་ཡི་གེ་བཅུ་པོ་དེ་རྣམས་ལ་དེ་ཉིད་ཀྱི་དྲུག་པ་མ་ཡིག་སྦྱར་བས་གམ། ངམ། དམ། ནམ། བམ། མམ། འམ།རམ། ལམ། སམ་བཅས་བཅུར་གྲུབ་པ་དངོས་བསྟན་དེ་དག་དང་ཤུགས་བསྟན་ཏམ་བཅས་བཅུ་གཅིག་པོ་རྣམས་ནི་འབྱེད་པ་དང་སྡུད་པའི་དོན་ལ་འཇུག་པ་ཡིན་ཞེས་སོ། ༤ དེའི་ཐད་དུ་ལྗོན་དབང་ལས། གམ་ངམ་དམ་ནམ་བམ་མམ་འམ། རམ་ལམ་སམ་ཏམ་འབྱེད་སྡུད་དེ། ཞེས་གསུངས་སོ།  ཿ
ལན། འབྱེད་སྡུད་ཀྱི་ཕྲད་རྣམས་མིང་མཐར་ཇི་ལྟར་སྦྱོར་ཚུལ་ལྗོན་དབང་ལས། སྦྱོར་ཚུལ་སླར་བསྡུའི་སྐབས་དང་མཚུངས། ཞེས་གསུངས་པ་ལྟར་ད་དྲག་གི་རྗེས་སུ་འབྱེད་སྡུད་ཀྱི་ཕྲད་ཏམ་སྦྱོར་དགོས་པ་དང་། མཐའ་རྟེན་མེད་པའི་མཐར་འམ་སྦྱོར་དགོས་པ་དང་གཞན་རྣམས་མིང་གི་མཐའི་རྗེས་འཇུག་གང་ཡིན་པ་དེ་དང་མཐུན་པར་སྦྱོར་དགོས་པའོ།༢ 
དྲི་བ། འབྱེད་སྡུད་ཀྱི་འབྱེད་པ་དང་སྡུད་པ་སོ་སོར་དཔེར་བརྗོད་རེ་བྲིས་དང་།
ལན། གོ་དོན་ནི་གོང་དུ་སོང་ཟིན། འབྱེད་པ་ནི་དཔེར་ན། ཆོས་ནི་གཉིས་ཏེ་འདུས་བྱས་སམ། འདུས་མ་བྱས་སོ་ལྟ་བུའོ། སྡུད་པ་ནི་དཔེར་ན།གཟུགས་སམ། སྒྲའམ། དྲིའམ། རོའམ། རེག་བྱ་རྣམས་ནི་འདོད་ཡོན་ནོ་ལྟ་བུའོ། །
ལན། ད་དུང་འདྲི་བ་དང་། བརྟག་པ་དང་། གདམ་ང་དང་།ཐེ་ཚོམ་སོགས་ལ་འཇུག་པ་ཡོད་པ་ལས།དང་པོ་འདྲི་བ་ལ་འཇུག་པ་ནི་རང་གི་མ་ཤེས་པའི་བརྗོད་དོན་དེ་གསལ་པོར་རྟོགས་པའི་ཆེད་དུ་གཞན་ལ་དྲི་བ་སྟོན་པ་ཞིག་ཡིན་དཔེར་ན། བློ་གྲོས་ཅན་ཁྱོད་ལ་ཚད་མའི་གཞུང་འཁྲིད་རྒྱུན་ཡོད་དམ་མེད་ལྟ་བུ། གཉིས་པ། བརྟག་པ་ལ་འཇུག་པ་ནི་དོན་ལ་ཡིན་མིན་ནམ་ཡོད་མེད་དཔྱད་པའི་དོན་སྟོན་པ་ཞིག་ཡིན། དཔེར་ན། ཁོང་རིག་པའི་གནས་ལྔར་མཁས་པ་ཞིག་ཡིན་ནམ་མིན་ལྟ་བུ། གསུམ་པ། གདམ་ངའི་དོན་ལ་འཇུག་པ་ནི་གདམ་བྱ་གཉིས་སམ་དུ་མའི་ནང་ནས་གང་རུང་ཞིག་བདམས་པའི་དོན་སྟོན་པ་ལ་ཟེར་དཔེར་ན། ཇ་འཐུང་ངམ་ཆང་འཐུང་། གསེར་ལེན་ནམ་དངུལ་ལེན་ལྟ་བུ། བཞི་པ། ཐེ་ཚོམ་ལ་འཇུག་པ་ནི་རང་གི་འགྲུབ་རྒྱུའི་བྱ་བ་ལ་སོགས་པར་ཡིན་མིན་བློ་གཉིས་སུ་ལྷུང་ནས་དོགས་པ་ཟ་བར་སྟོན་སྟོན་པ་ལ་ཟེར་དཔེར་ན། ངས་དབྱིན་ཡིག་སྦྱང་ན་ཤེས་ཡོང་ངམ་མི་ཡོང་ལྟ་བུ། གོང་གསལ་དེ་རྣམས་ཀྱང་དོན་གྱི་ཁྱད་པར་བརྟག་ཅིང་འབྱེད་པའི་དོན་ཅན་ཡིན་པས་དེ་འདྲའི་གམ་ལ་སོགས་པའི་སྒྲའང་འབྱེད་པའི་སྒྲ་ཉིད་དུ་ངེས་པར་གསུངས་སོ།སྐབས་འདིར་རྟོགས་བདེར་ཟུར་དུ་བཤད་པ་ཡིན་ནོ།འབྱུང་ཁུངས།
ལན། གོ་དོན་ནི་ཆོས་གང་ལས་གང་ཞིག་བྲལ་བའམ་འབྱུང་པ་ནས་ལལས་ཕྲད་ཀྱིས་གཙོ་བོར་སྟོན་པའི་དོན་ལ་འབྱུང་ཁུངས་ཞེས་བརྗོད།དཀའ་གསལ་ལས། གང་ཞིག་གང་ལས་བྱུང་བའམ། བྱེ་དང་ལྷུང་བའི་དོན་ལྡན་ན། རྣམ་དབྱེ་ལྔ་པ་འབྱུང་ཁུངས་ཏེ། ཞེས་གསུངས་སོ།  ཿ
ལན། ༡ འགྲེལ་ཚུལ་ནི་རྗེས་འཇུག་ཡི་གེ་བཅུ་པོ་དེའི་ནང་ཚན་བཞི་པ་ན་དང་དགུ་པ་ལ་གཉིས་སོ་སོར་རྗེས་འཇུག་བཅུ་པ་ས་ཡིག་སྦྱར་བས་ནས་ལས་ཞེས་གྲུབ་པ་ནི་རྣམ་དབྱེ་ལྔ་པ་འབྱུང་ཁུངས་ཀྱི་ས་ཡིན་ཅིང་། ཏེ་ནི་ལྷག་བཅས་ཀྱི་སྒྲ་སྟེ། གང་འདྲེན་ན་ནས་ལས་གཉིས་དགར་བ་དང་སྡུད་པ་ལའང་འབྱུང་ཁུངས་ལ་ཇི་ལྟར་འཇུག་པ་དེ་བཞིན་དུ་འཇུག་པ་ཡིན་ནོ། འང་ནི་སྡུད་པའི་ཚིག་ཕྲད་དོ། དེའི་ཐད་དུ་ལྗོན་དབང་ལས། ནས་ལས་འབྱུང་ངས་དགར་སྡུད་དེ། ཞེས་གསུངས་སོ།
ལན། ལྗོན་དབང་ལས། ནས་ལས་འབྱུང་ཁུངས་དགར་སྡུད་དེ།ཞེས་གསུངས་པ་ལྟར། ནས་ལས་གཉིས་ཚིག་ཕྲད་དུ་ཞུགས་ན་འབྱུང་ཁུངས་དང་། དགར་བ་དང་། སྡུད་པ་བཅས་སུ་འཇུག་གོ།
ལན། ནས་དང་ལས་ཀྱི་སྒྲ་གཉིས་དོན་གསུམ་ལ་འོས་ཤིང་འཚམས་པར་འཇུག་སྟངས་ནི་ལྗོན་དབང་ལས། འབྱུང་ཁུངས་དངོས་ལ་གང་སྦྱར་འཐུས། རིགས་མཐུན་དགར་ནས་མི་མཐུན་ལས། སྡུད་ལ་ནས་སྒྲ་ཁོ་ན་འཇུགཅེས་གསུངས་སོ།
ལན། ༡ འབྱུང་ཁུངས་ལ་དབྱེ་ན་གཉིས་ཏེ་འབྱུང་ཁུངས་དངོས་དང་འབྱུང་ཁུངས་ཆ་འདྲ་བཅས་སོ། ༢ ་འབྱུང་ཁུངས་དངོས་ནི་འབྱུང་ཆོས་གང་ཡང་རུང་བ་ཞིག་འབྱུང་སའི་གཞི་དེ་ལས་དངོས་སུ་བྱུང་བ་ཞིག་ཡིན།དཔེར་ན། རྒྱ་མཚོ་ནས་ནོར་བུ། རྒྱ་མཚོ་ལས་ནོར་བུ། བ་ནས་འོ་མ། བ་ལས་འོ་མ། མཁས་པ་ནས་རིག་པ། མཁས་པ་ལས་རིག་པ་ལྟ་བུའོ། ༣འབྱུང་ཁུངས་ཆ་འདྲ་ནི་འབྱུང་ཁུངས་དངོས་མ་ཡིན་ཡང་སྐབས་དེར་དེ་ལས་བྱུང་བས་འབྱུང་ཁུངས་དང་འདྲ་བ་ཞིག་ལ་བརྗོད། དཔེར་ན། ས་བོན་ནས་མྱུ་གུ་བྱུང་། ས་བོན་ལས་མྱུ་གུ་བྱུང༌། རྟ་ནས་ལྷུང་། རྟ་ལས་ལྷུང༌། སྐས་ནས་བབས། སྐས་ལས་བབས་ལྟ་བུའོ།
ལན། ས་བོན་ལས་མྱུ་གུ་བྱུང་ཞེས་པ་ནི་འབྱུང་ཁུངས་ཆ་འདྲར་བཞག་དོན་ནི་མྱུ་གུ་ནི་ས་བོན་དང་མེད་ན་མི་འབྱུང་གི་འབྲེལ་བར་གྲུབ་ཀྱང་ས་བོན་ཉིད་མྱུ་གུའི་ངོ་བོར་འགྱུར་བས་ས་བོན་གྱི་སྐབས་ན་མྱུ་གུ་མེད་ཅིང་མྱུ་གུའི་གནས་སྐབས་ན་ས་བོན་གྱི་གནས་སྐབས་གཏོང་བའི་ཕྱིར། དེས་ན་སྐབས་འདིར་འབྱུང་གཞི་ས་བོན་ལོགས་སུ་ངོས་འཛིན་རྒྱུ་མེད་པས་འབྱུང་ཁུངས་ཆ་འདྲར་རིགས་སོ།
ལན། དེ་གཉིས་ཀྱི་ཁྱད་པར་ནི་བཟའ་ཤིང་ལས་ཤིང་ཏོག་བླངས་པ་ལྟ་བུ་ནི་འབྱུང་ཁུངས་བཟའ་ཤིང་ཤིང་ཏོག་དེ་ལས་ལོགས་སུ་ལེན་རྒྱུ་ཡོད་པ་དེ་འདྲ་ནི་འབྱུང་ཁུངས་དངོས་ཡིན་ལ་འོ་མ་ལས་ཞོ་ལྟ་བུ་ནི་འོ་མ་དེ་ཞོའི་ངོ་བོར་གྱུར་ཟིན་པ་ན། ཟུར་དུ་འོ་མ་འདི་འོ་ཞེས་སྟོན་རྒྱུ་མེད་པ་དེ་འདྲ་ནི་འབྱུང་ཁུངས་ཆ་འདྲ་ཞེས་གསུངས་སོ།
ལན། དུ་བའི་རྟགས་ལས་མེ་ཡོད་པར་ཤེས་ཞེས་པ་དེ་ལྟ་བུའི་དཔེར་བརྗོད་ཀྱི་རིགས་རྣམས་རྣམ་དབྱེ་ལྔ་པ་འབྱུང་ཁུངས་ལས་མི་འའདའ་བའི་ཚུལ་ནི་དུ་བ་མཐོང་བའི་རྒྱུ་མཚན་གྱིས་མེ་ཡོད་པར་ཤེས་པ་ལས་སྒྲས་རྒྱུ་མཚན་དྲངས་པ་ཡིན་པས། རྣམ་དབྱེ་ལྔ་པ་ལས་མི་འདའ་སྟེ་མེར་ཤེས་པ་རྒྱུ་མཚན་ཅན་དེ་་དུ་བ་མཐོང་བའི་རྒྱུ་མཚན་ལས་བྱུང་བས་སོ། (དེ་དང་འདྲ་བའི་དཔེར་བརྗོད་གཞན་ལ་རིགས་འགྲེ་མཛོད།)
ལན། ༡ གོ་དོན་ནི་དགར་གཞི་གང་ཞིག་ངོས་བཟུང་སྟེ་དེ་ལས་དགར་བྱའི་ཆོས་ཤིག་ལོགས་སུའམ་ཐ་དད་དུ་ནས་དང་ལས་གང་རུང་གིས་དགར་བའི་ངག་ལ་དགར་བ་ཟེར། དེ་ལ་དབྱེ་ན་རིགས་མཐུན་དགར་བ་དང་རིགས་མི་མཐུན་དགར་བ་གཉིས་ཡོད།
ལན། གོ་དོན་ནི་དགར་གཞི་རིགས་མཐུན་པ་སྤྱི་ལས་དགར་བྱ་བྱེ་བྲག་པ་དེ་དགར་ཆོས་ཀྱི་ལོགས་སུ་དགར་བ་ནས་སྒྲས་སྟོན་པ་ཞིག་ཡིནདཔེར་ན། མི་ཡི་ནང་ནས་མཁས་པ་མཆོག་ལྟ་བུར་མཚོན་ན་དགར་བྱ་མཁས་པ་དེ་དགར་གཞི་རིགས་མཐུན་པ་སྤྱི་མི་ཡི་ནང་ནས་ལོགས་སུ་མཆོག་ཡིན་པར་བསྟན་པ་ནས་སྒྲའི་ནུས་པ་ཡིན་པས་འདི་འདྲའི་རིགས་ལ་རིགས་མཐུན་དགར་བ་ཟེར།
ལན། གོ་དོན་ནི་དགར་གཞི་དང་དགར་བྱ་གཉིས་ལས་སྒྲས་རིགས་སྔ་ཕྱི་མི་མཐུན་པར་སྟོན་པ་ཞིག་ཡིན། དཔེར་རྣ། འོད་དཀར་ཅན་ལས་རྟ་བདུན་བདག་པོ་སྣང་བ་གསལ། ཆུ་ཆུ་ལས་ཇ་ཞིམ་ལྟ་བུའོ།།
ལན། ཡང་དགར་བ་ལ་དབྱེ་ན་རིགས་དང་། བྱ་བ། ཡོན་ཏན་རྫས་དགར་བ་བཅས་བཞི་ཡིན།༡ རིགས་དགར་བ་ནི་དཔེར་ན། གྲངས་ཉུང་མི་རིགས་ནང་ནས་བོད་རིགས་ནི་མཐོ་སྒང་ལ་གནས། མེས་རྒྱལ་མི་རིགས་རྣམས་ལས་བོད་རིགས་མི་དམངས་བསྲུབ་མའི་ཇ་ལ་དགའ་ལྟ་བུ།༢ བྱ་བ་དགར་བ་ནི་དཔེར་ན། བྱ་བ་ཐམས་ཅད་ཀྱི་ནང་ནས་གཞན་དོན་བྱེད་པ་མཆོག ལས་ཐམས་ཅད་ལས་གཞུང་ལས་གཙོ་ཆེ་ལྟ་བུ།༣ ཡོན་ཏན་དགར་བ་ནི་དཔེར་ན། ཁ་དོག་རྣམས་ཀྱི་ནང་ནས་དམར་པོ་མཛེས། སྣམ་བུ་ལས་དར་གོས་རེག་བྱ་འཇམ་མོ་ལྟ་བུའོ།རྫས་དགར་བ་ནི་མཁས་པ་རྣམས་ཀྱི་ནང་ནས་དབྱུག་པ་དང་ལྡན་པ་ནི་དཎྜིའོ། མི་འདི་དག་ལས་གོང་རྟགས་ཅན་དེ་དམག་གོ་ལྟ་བུའོ
ལན། རྫས་རྐྱང་པ་དགར་བ་མེད་གསུངས་པའི་དགོངས་པ་ནི་དཔེར་ན། ལྷ་རྣམས་ཀྱི་ནང་ནས་བརྒྱ་བྱིན་རྡོ་རྗེ་རྩེ་བརྒྱ་པ་དང་ལྡན་པ་ནི་མཆོག་ལྟ་བུར་མཚོན་ན་དགར་གཞི་ལྷ་ལས་དགར་བྱ་བརྒྱ་བྱིན་དགར་བ་ཡིན་གྱི།རྡོ་རྗེ་རྩེ་བརྒྱ་པ་རྐྱང་པ་དགར་བ་མིན་པས་རྫས་རྐྱང་པ་དགར་བ་མེད་ཅེས་པའོ།ཞིབ་ཕྲ་མུ་ཏིག་ཕྲེང་མཛེས་ཤོག་གྲངས་༨༤ནང་གསལ་བས་དེར་གཟིགས།
ལན། ༡ གོ་དོན་ནི་རྗོད་བྱེད་ཀྱི་ཚིག་གི་མགོ་དང་སྔ་མ་ལས་བར་གྱི་ཆོས་ཐམས་ཅད་བསྡུས་ཏེ་སྟོན་པ་ལ་སྡུད་པ་ཟེར། ༢ སྡུད་ལ་ནས་སྒྲ་ཁོ་ན་འཇུག ཅེས་གསུངས་སོ། ༣ དེ་ལ་ཞིབ་པར་དབྱེ་ན་གྲངས་སྡུད་པ་དང་།ཡུལ་སྡུད་པ། དངོས་པོ་སྡུད་པ། དུས་སྡུད་པ། གནས་སྡུད་པ་སོགས་ཡོད་དོ།༤ (༡)གྲངས་སྡུད་པ་ནི་དཔེར་ན། གཅིག་ནས་བརྒྱ་བར་ལྟ་བུ། (༢) ཡུལ་སྡུད་པ་ནི་དཔེར་ན། བོད་ནས་རྒྱ་ནག་བར་ལྟ་བུ། (༣)དངོས་པོ་སྡུད་པ་ནི་དཔེར་ན། མགོའི་ཞྭ་ནས་རྐང་པའི་ལྷམ་བར་ལྟ་བུ། (༤) དུས་སྡུད་པ་ནི་དཔེར་ན། འདི་ལོ་ནས་ཕྱི་ལོ་བར་ལྟ་བུ། (༥) གནས་སྡུད་པ་ནི་དཔེར་ན།སྟེང་ནས་འོག་བར་ལྟ་བུའོ།
ལན། དགར་སྡུད་གཉིས་ཀྱང་རྣམ་དབྱེ་ལྔ་པའི་ཡན་ལག་ཉིད་དུ་ཤེས་དགོས་ཚུལ་ནི་དགར་བ་ནི་དགར་གཞི་དང་སྡུད་པ་ནི་ཐོག་མར་མགོ་བརྩམས་པ་དེ་ལས་བྱུང་བ་ལྟ་བུ་སྣང་བས་འབྱུང་ཁུངས་དངོས་དང་ཆ་འདྲ་གང་ཡང་མིན་ཡང་ནས་ལས་ཀྱི་ཚིག་སྦྱོར་འདྲ་བར་ཡོད་པས་རྣམ་དབྱེ་ལྔ་པའི་ཡན་ལག་ཏུ་ཤེས་པར་བྱ་དགོས་སོ། དེ་ཡང་ཡིན་ཏེ་རྩ་བ་ལས་དགར་དང་སྡུད་པའང་དེ་བཞིན་ཡིན། ཞེས་དང་། དཀའ་གསལ་ལས། དགར་དང་སྡུད་པའང་ལྔ་པར་གཏོགས། ཞེས་གསུངས་སོ།
ལན། ནས་ཀྱི་སྒྲ་ནི་འབྱུང་ཁུངས་དང་དགར་སྡུད་ཕུད་པས་མཚམས་སྦྱོར་བའི་ལྷག་བཅས་ལའང་འཇུག་པ་ཡིན། དཔེར་ན། ཕྱག་འཚལ་ནས་བཤད། མདའ་འཕངས་ནས་ཕོག ཡི་གེ་བྲིས་ནས་བསྐུར། ·ལག་པ་བསྐྱངས་ནས་བཟུང་། མིག་ཕྱེ་ནས་བལྟས་ལྟ་བུ། ཏེ་སོགས་དང་ཅིང་ཞིང་ཤིང་གིས་མཚམས་སྦྱོར་བ་བཞིན་དུ་ནས་སྒྲས་ཀྱང་མཚམས་སྦྱོར་བའི་དོན་སྟོན་ཚུལ་ལྷག་བཅས་ཀྱི་སྐབས་སུའང་ཕྱོགས་ཙམ་སྨོས་པ་ལྟར་རོ། པའིཀྱི
ལན། རྒྱུ་མཚན་ནི་ནས་ལས་ཀྱི་སྒྲ་གཉིས་ཕྲད་རང་དབང་ཅན་ཡིན་པས་མིང་ཚིག་གང་གི་མཐར་སྦྱར་ཡང་རུང་བས་རྗེས་འཇུག་ལ་ལྟོས་མི་དགོས་མོད་འདིར་འཆད་པ་རྣམ་དབྱེའི་རྐྱེན་དུ་འགྱུར་བའི་ཆ་ནས་ཡིན་ནོ།  ཿ
ལན། གང་ཟག་གོང་འོག་བར་གསུམ་མངོན་དུ་མཐོང་བ་ལ་ཀྱེ་སོགས་འབོད་པ་གསལ་བྱེད་ཀྱི་སྒྲ་སྦྱར་ནས་འབོད་པ་ཞིག་ལ་ཟེར།
ལན། ༡ རྩ་བ་ལས། གང་མིང་བརྗོད་པའི་དང་པོ་རུ། ཀྱེ་སྦྱར་བ་ནི་འབོད་པ་ཡིན། ཞེས་གསུངས། ༢ འགྲེལ་ཚུལ་ནི་གང་ཡང་རུང་བའི་མིང་བརྗོད་པའི་དང་པོ་སྟེ་ཐོག་མར་ཀྱེ་ཞེས་སྦྱར་བ་ནི་རྣམ་དབྱེ་བརྒྱད་པ་འབོད་པ་གསལ་བྱེད་ཀྱི་སྒྲ་ཡིན་ནོ། ཞེས་དང་དེའི་ཐད་དུ་ལྗོན་དབང་ལས།ཀྱེ་དང་ཀྭ་ཡེ་འབོད་སྒྲ་སྟེ། ཕལ་ཆེར་མིང་གི་ཐོག་མར་སྦྱར། ཞེས་གསུངས་སོ།
ལན། རྩ་བར་ཀྱེ་ཞེས་འབོད་སྒྲ་དངོས་བསྟན་དང་ཀྭ་ཡེ་དང་། ཝ་ཡེ་ཞེས་པ་ཤུགས་བསྟན་གྱི་འབོད་སྒྲ་ཡིན་པ་ནི་འབོད་པའི་སྐད་ཕལ་པ་ཙམ་ཡིན་པར་གསུངས་སོ། གཞན་ཡང་འབོད་པ་གསལ་བྱེད་ཀྱི་སྒྲ་ཀྭ་དང་། ཁྭ་ཡེ།མ་ཡེ་སོགས་ཡོད་པའོ།
ལན། ཕལ་ཆེར་ཞེས་སྨོས་པས་གཙོ་བོའི་དབང་གི་མིང་གི་ཐོག་མར་འཇུག་པ་ལས་མཐའ་གཅིག་ཏུ་ངེས་པ་མེད་པས་མིང་གི་མཐའ་མར་ཡང་འཇུག་པ་ཡོད་དོ།
ལན། ༡ གོང་གསལ་འབོད་པ་གསལ་བྱེད་ཀྱི་སྒྲ་གསུམ་ཁྱད་པར་རང་ལ་གཞིགས་ནས་ཡུལ་ཁྱད་པར་ཅན་ནམ་ཡུལ་མཐོ་བར་ཀྱེ་སྦྱར་དགོས་པ་དང་རང་མཉམ་ལ་ཀྭ་ཡེ་སྦྱར་དགོས་པ།་རང་ལས་དམའ་བར་ཝ་ཡེ་སྦྱར་དགོས་པ།༼༡ཀྱེ་རྒྱལ་པོ་ཆེན་པོམཐོ་བར་༢བྱམས་པས་སྐྱོང་ཞིག་རྒྱལ་པོ་ཆེན་པོ་ཀྱེ།ཀྭ་ཡེ་གྲོགས་མཆོག་ལགས།༢དཔེར་བརྗོད་རང་མཉམ་ལ་༢གྲོགས་མཆོག་ལགས།རང་ལས་དམའ་བར་༢དོན་གྲུབ་ཝ་ཡེ། ལྟ་བུའོ།
ལན། གོ་དོན་ནི་ལ་དོན་གྱི་ཕྲད་ར་རུ་གཉེས་དང་འབྲེལ་སྒྲའི་འི་ཡི་གཉིས་རྒྱན་སྡུད་ཀྱི་ཕྲད་འང་ཡང་གཉིས་བཅས་དྲུག་པོ་འདི་དག་ཚེག་ཡོད་རྐང་པ་ཁ་སྐོང་བར་ཕྲད་རུ་ཡི་ཡང་གསུམ་སྦྱར་དགོས་པས་ཚེག་བར་གཅིག་གི་མང་བ་ཡོད་པ་དཔེར་ན། མཛེས་ཤིང་ལྟ་ན་སྡུག་པའི་བོད་ལྗོངས་འདི་རུ། ཡང་དག་སྲིད་ཇུས་ཉི་མ་ཡི་འོད་ཟེར། དགའ་སྤྲོའི་གླུ་གཞས་དེ་ཡང་ལྟ་བུ་དང་།ཚེག་མེད་རྐང་པར་ཁ་མ་སྐོང་པར་ཕྲད་ར་འི་འང་གསུམ་སྦྱར་དགོས་པས་ཚེག་བར་གཅིག་གི་ཉུང་བ་ཡོད་པ། དཔེར་ན། མཛེས་སྡུག་ལྡན་པའི་བོད་ལྗོངས་འདིར། ཡང་དག་སྲིད་ཇུས་ཉི་མའི་འོད་ཟེར་བོད་དུ་འཕྲོས། དགའ་སྤྲོའི་གླུ་གཞས་དེའང་ལྟ་བུ་ཚེག་བར་མང་ཉུང་གི་ཁྱད་པར་ཙམ་ལས་དོན་ལ་ཁྱད་པར་མེད་ལ་ཚིགས་བཅད་སྐབས་སུ་བེད་སྤྱོད་ཆེས་མང་བ་ཞིག་ཡིན་ནོ།
ལན། སླར་བསྡུའི་ཕྲད་འོ་དང་། མིང་གི་འུ་དང་། འབྱེད་སྡུད་ཀྱི་ཕྲད་འམ་བཅས་གསུམ་གྱི་གོང་དུ་ཚེག་ཡོད་རྐང་པ་ཁ་སྐོང་བ་དང་ཚེག་མེད་རྐང་པ་ཁ་སྐོང་བའི་ཁྱད་པར་དེ་གོང་གི་ར་རུ་འི་ཡི་འང་ཡང་རྣམས་ཀྱི་ཁྱད་པར་དེ་བཞིན་ཡིན་ནོ། ཞེས་པའི་དོན་དང་། དེ་ཡང་ཚེག་ཡོད་རྐང་པ་ཁ་སྐོང་ན།དཔེར་ན། ཁྱེ་འུ་མེ་ཏོག་ཚལ་ལ་རྩེ་བ་འམ། ཡང་ན་ཆུ་སྐྱེས་མགོ་ལྕོག་ལྡེམ་པའོ་ལྟ་བུ་དང༌། ཚེག་མེད་རྐང་པ་ཁ་སྐོང་ན། དཔེར་ན། ཁྱེའུ་མེ་ཏོག་ཚལ་ལ་རྩེ་བའམ་ཡང་ན་ཆུ་སྐྱེས་རླུང་གིས་བསྐྱོད་པས་མགོ་ལྕོག་ལྡེམ་པའོ་ལྟ་བུའོ། གོང་གསལ་འདི་རིགས་ཚིག་ལྷུག་གི་སྐབས་བརྗོད་པ་གང་བདེ་དང༌། ཚིགས་བཅད་ཀྱི་སྐབས་ཚིག་གི་ཁ་སྐོང་དགོས་མིན་གྱིས་ཡི་གེ་དེ་དག་སོ་སོར་སྦྱོར་ཤེས་པ་བྱ་རྒྱུ་ནི་གནད་ཀྱིས་དམ་པའོ། མི་དག་ཞིང་ཉམ་ཆོ་ག་བྱས་ན་པའི་
ལན། མི་དང་མདའ་དང་རྟ་དང་ར་བཅས་བཞི་པོ་དངོས་པོ་རང་བབ་ཀྱི་མིང་ཙམ་སྟོན་པ་དང་མི་བོ་དང་། མདའ་བོ་དང་། རྟ་བོ་དང་། ར་བོ་བཅས་བཞི་ཆེ་བའི་དོན་དང་། མིའུ་དང་། མདེའུ་དང་། རྟེའུ་དང་། རེའུ་བཅས་བཞི་ནི་ཆུང་བ་ཡོད་པའི་དོན་སྟོན་པའི་ཁྱད་པར་ཡོད་པ་ཡིན་ནོ།རྗེས་འཇུག་ལ་མི་ལྟོས་པའི་ཕྲད་རང་དབང་ཅན་གྱི་སྐོར།
ལན། ཕྲད་རང་དབང་ཅན་ཞེསབརྗོད་དགོས་དོན་ནི་སྦྱོར་ཚུལ་མིང་ཚིག་གང་གི་རྗེས་འཇུག་གི་ཁྱད་པར་ལ་ལྟོས་མི་དགོས་པར་རང་སྟོབས་ཀྱིས་གང་བདེར་སྦྱར་དུ་རུང་བས་རང་དབང་ཅན་ཞེས་བརྗོད། ༢ དེ་ལ་དབྱེ་ན་དྲུག་སྟེ།༣ ནི་སྒྲ་དང་སྒྲ་དེ་སྒྲ་གང་སྒྲ་དང་། བདག་སྒྲ་དགག་སྒྲ་རྗེས་འཇུག་མ་ལྟོས་དྲུག ཅེས་པ་ལྟར་རོ།ནི་སྒྲ།
ལན། ནི་ཞེས་པའི་ཕྲད་འདི་མིང་ཚིག་གང་གི་མཐའ་དང་མཐུན་པར་སྦྱར་བས་གང་ཞིག་གང་ལས་དགར་བ་དང༌། དོན་གང་ཞིག་ལ་ནན་ཏན་ནམ་ངེས་ངེས་བྱེད་པ་བརྣན་པའི་དོན་ལའང་འཇུག་པའོ།
ལན། ༡ རྩ་བ་ལས། གང་མིང་མཐའ་དང་མཐུན་པ་ཡི།བཞི་པ་ལ་ནི་ཨི་སྦྱར་བ། དགར་དང་བརྣན་པའི་ཚིག་ཏུ་འགྱུར། ཞེས་དང༌། ༢.དེར་འགྲེལ་ཚུལ་ནི་གང་ཡང་རུང་བའི་མིང་ཚིག་གི་མཐའ་དང་མཐུན་པར་སྦྱར་དུ་རུང་བའི་ཕྲད་རྗེས་འཇུག་བཞི་པ་ན་ཡིག་ལ་དབྱངས་ཨི་སྟེ་གི་གུ་སྦྱར་བས་ནི་ཞེས་གྲུབ་པ་དེ་ནི་དགར་དང་བརྣན་པའི་དོན་ལ་འཇུག་པའི་ཚིག་ཏུ་འགྱུར་རོ།༣ དེའི་ཐད་དུ་ལྗོན་དབང་ལས། ནི་ནི་དགར་དང་བརྣན་པའི་སྒྲ། ཞེས་གསུངས་སོ།
ལན། ༡ གོ་དོན་ནི་དགར་གཞི་དངོས་སུ་ཡོད་མེད་གང་ཡིན་རུང་དགར་བྱ་ངོས་བཟུང་བས་དགར་བ་ལ་འཇུག་པའོ། དེར་དབྱེ་ན། མཆོག་ཏུ་དགར་བ་དང་། དམན་པར་དགར་བ་དང༌། ཐ་དད་དུ་དགར་བ་གསུམ་མོ།
ལན། གོ་དོན་ནི་དགར་གཞི་གང་ལས་ལོགས་སུ་དགར་བའི་དགར་བྱ་དེ་བཟང་བའམ་ལེགས་པ་སོགས་ཀྱི་དོན་སྟོན་པ་ཞིག་ཡིན་དཔེར་ན། བསམ་འཕེལ་དབང་རྒྱལ་ནི། ནོར་བུ་རྣམས་ཀྱི་མཆོག་གོ། ཞེས་པ་ལྟ་བུ་དགར་གཞི་ནོར་བུ་རྣམས་ཀྱི་ནང་ནས་ནོར་བུ་བསམ་འཕེལ་དབང་རྒྱལ་དེ་ནི་སྒྲས་མཆོག་ཏུ་དགར་བའོ།
ལན། གོ་དོན་ནི་དགར་གཞི་གང་ལས་ལོགས་སུ་དགར་བའི་དགར་བྱ་དེ་དམན་པའམ་ཞན་པ་སོགས་ཀྱི་དོན་སྟོན་པ་ཞིག་ཡིན། དཔེར་ན། བོང་བུ་ནི་དུད་འགྲོའི་ཐ་མ་ཞིག་རེད་ལྟ་བུ་དགར་གཞི་དུད་འགྲོའི་ནང་ནས་བོང་བུ་དེ་ནི་སྒྲས་དམན་པར་དགར་བ་ཞིག་ཡིན་ནོ།
ལན། གོ་དོན་ནི་ཚིག་དོན་བསྟན་པའི་དོན་གཉིས་སོ་སོ་དང་གཅིག་པ་མ་ཡིན་པ་སྟོན་པ་ཞིག་ཡིན། དཔེར་ན། ཀ་བ་ནི་བུམ་པ་དང་ཐ་དད་རེད་ལྟ་བུ། ཀ་བ་ནི་བུམ་པ་དང་མི་འདྲ་བར་ཐ་དད་ཙམ་དུ་དགར་བའོ། ..
ལན། ཡང་དགར་བ་ལ་དབྱེ་ན། རིགས་མཐུན་པ་ལས་དགར་བ་དང་རིགས་མི་མཐུན་པ་ལས་དགར་བ་གཉིས། དང་པོ་ནི་དཔེར་ན། ལྷ་རྣམས་ཀྱི་ནང་ནས་བརྒྱ་བྱིན་ནི་མིག་སྟོང་དང་ལྡན་ནོ་ལྟ་བུ་དགར་གཞི་དངོས་སུ་སྨོས་ནས་དགར་བ་དང་མིག་སྟོང་དང་ལྡན་པ་ནི་བརྒྱ་བྱིན་ནོ་ལྟ་བུ་དགར་གཞི་དངོས་སུ་མ་སྨོས་པར་དགར་བའོ། གཉིས་པ་ནི་དཔེར་ན། ལྷ་ནི་མི་ལ་མཛེས་ལྟ་བུའོ། འདིའི་སྐོར་འབྱུང་ཁུངས་སྐབས་སུ་ཕྱིན་ཟིན་པས་འགྲེལ་པ་སྔ་མ་དག་ལས་འདི་ལྟར་གསུངས་མོད་དཔྱད་གཞི་ཡོད་དོ།
ལན། གོ་དོན་ནི་བརྗོད་གཞི་ཆོས་དང་ཆོས་ཅན་གང་ཡིན་གཅིག་པུ་ལ་བརྗོད་དོན་དུ་མས་ནན་ཏན་ནམ་ངེས་ངེས་བྱེད་པའི་ཆེད་དུ་སྦྱར་བ་ཞིག་ཡིན། དཔེར་ན། རང་རེའི་རྒྱལ་ཁབ་ལ་མི་ནི་མང་སྟོབས་ནི་ཆེ་ས་ཁྱོན་ནི་ཡངས། ཐོན་ཁུངས་ནི་འཛོམས་ལྟ་བུའོ།
ལན། གོ་དོན་ནི་བརྗོད་དོན་གང་ཡིན་པ་དེ་ཉིད་དུ་ངེས་པར་བྱེད་པ་ཞིག་རེད། དཔེར་ན། དོན་བྱེད་ནུས་པ་ནི་དངོས་པོའོ་ཞེས་དང་ང་ནི་སློབ་མ་ཡིན། ཁོང་ནི་དགེ་རྒན་རེད་ཅེས་པ་ལྟ་བུའོ།
ལན། གོ་དོན་ནི་བརྗོད་དོན་གཞན་སྟོན་རྒྱུ་མེད་པར་ཚེག་བར་གྱི་ཁ་ཁོང༴ས་ཙམ་ཞིག་འཛིན་དགོས་པ་ཞིག་ཡིན། དཔེར་ན། སླར་བསྡུའི་སྐབས་སུ་རྗེས་འཇུག་ཡི་གེ་བཅུ་པོ་ནི། མིང་གང་གི་ནི་མཐར་སྦྱར་བ། དེ་ལ་ཨཱ་ལི་བཞི་པ་སྦྱར། སླར་བསྡུ་བར་ནི་ཤེས་པར་བྱ་ ཞེས་པའི་ཚིག་རྐང་གཉིས་པ་དང་བཞི་པ་ལ་ཡོད་པའི་ནི་སྒྲ་གཉིས་ནི་ཁ་སྐོང་ལ་འཇུག་པའོ། བ
ལན། སྤྱིར་ནི་སྒྲ་ཚང་མ་ངེས་བཟུང་གེ་ཕྲད་ཡིནའང་མཆོག་དམན་ཐ་དད་དུ་དགར་བ་ཕུད་བརྣན་པ་དང་ངེས་བཟུང་གཉིས་ཀྱི་འབྱེད་ཆོས་ནི།བརྣན་པ་ལ་ནི་སྒྲ་ལན་ཁ་ཤས་བསྐྱར་བ་ཞིག་དགོས་པ་ཡིན་ནོ།དང་སྒྲ།
ལན། དང་ཞེས་པའི་ཕྲད་འདི་མིང་ཚིག་གང་ཡང་རུང་བའི་བར་མཚམས་སུ་སྦྱར་བས་སྡུད་པ་དདང་། འབྱེད་པ། རྒྱུ་མཚན། ཚེ་སྐབས།གདམས་ངག་བཅས་དོན་གྱི་རྣམ་པ་ལྔ་སྟོན་པ་ལ་འཇུག་གོ་དེ་ཡང་ལྗོན་དབང་ལས། དང་ནི་སྡུད་འབྱེད་རྒྱུ་མཚན་དང་། ཚེ་སྐབས་གདམས་ངག་ལྔ་ལ་འཇུགཅེས་གསུངས་སོ།
ལན། རྩ་བ་ལས། མིང་གང་རུང་བའི་བར་མཚམས་སུ། གསུམ་པ་ལ་ནི་གཉིས་པ་སྦྱར། ཞེས་གསུངས་དེའི་དོན་ནི་མིང་ཚིག་གང་ཡང་རུང་བའི་བར་མཚམས་རྣམས་སུ་རྗེས་འཇུག་གསུམ་པ་ད་ཡིག་ལ་གཉིས་པ་ང་ཡིག་སྦྱར་བས་དང་ཞེས་གྲུབ་པ་ཡིན། རྐང་པ་གཉིས་པའི་ནི་སྒྲ་ནི་ཁ་སྐོང་བའི་ཕྲད་དོ།
ལན། གོ་དོན་ནི་ཕྱེ་ཟིན་པའི་དབྱེ་བ་ཁག་རྣམས་དབྱེ་གཞིའམ་བསྡུ་གཞིའི་སྟེང་དུ་སྡུད་པ་ཞིག་ཡིན་དཔེར་ན། སྙིང་དང་། གློ་བ་དང་།མཆིན་པ་དང་། མཆེར་པ་དང༌། མཁལ་མ་བཅས་ནི་དོན་ལྔའོ།
ལན། གོ་དོན་ནི་དབྱེ་གཞི་གཅིག་ལས་བྱེ་བྲག་གཉིས་སམ་དུ་མར་འབྱེད་པ་ཞིག་ཡིན་དཔེར་ན། ལུས་ཀྱི་སྣོད་དྲུག་ནི། ཕོ་བ་དང་། རྒྱུ་མ་དང་།ལོང་ག་དང་། ལྒང་བ་དང་། མཁྲིས་པ་དང༌། བསམ་སེའུ་རྣམས་སོ་ལྟ་བུ།
ལན། གོ་དོན་ནི་རྒྱུ་དེའི་རྐྱེན་གྱིས་འབྲས་བུ་འདི་བྱུང་ཞེས་གཏན་ཚིགས་སྟོན་པ་ཞིག་ཡིན་དཔེར་ན། དུ་བ་མཐོང་བ་དང་མེ་ཡོད་པར་ཤེས།སྨན་ཟོས་པ་དང་ནད་གསོས་སོ་ལྟ་བུའོ།
ལན། གོ་དོན་ནི་དུས་སྟོན་པ་ཞིག་ཡིན་དཔེར་ན། དཔྱིད་ཀ་ཤར་བ་དང་སོ་ནམ་ལས་འགོ་ཚུགས་ལྟ་བུའོ། ལ་དོན་སྐབས་ཀྱི་ཚེ་སྐབས་དང་།དང་སྒྲའི་ཚེ་སྐབས་འདི་གཉིས་ཚིག་ཕྲད་མི་གཅིག་པ་མ་གཏོགས་དོན་སྟོན་སྟངས་མཚུངས་སོ།དྲི་། དང་སྒྲ་གདམས་ངག་གི་གོ་དོན་དང་དཔེར་བརྗོད་བྲིས་དང་།
ལན། གོ་དོན་ནི་ངག་གི་སྒོ་ནས་བྱ་བའི་ཐབས་སློབ་པ་དང་བསྐུལ་བའི་ཕྱིར་བརྗོད་པ་ཞིག་ཡིན་དཔེར་ན། སྒོ་གསུམ་བཟང་པོར་གྱིས་དང་མཐའ་འབྲས་ལེགས། ཡིད་ལ་ཟུངས་དང་རང་ལ་ཕན་ཅེས་པ་ལྟ་བུའོ།
ལན། དེ་གཉིས་ཀྱི་ཁྱད་པར་ནི་དེ་གཉིས་ཀྱི་ཡིག་གཟུགས་མི་གཅིག་ལ་དོན་སྟོན་སྟངས་ཀྱང་མི་གཅིག་དང་སྒྲའི་གདམས་ངག་ནི་གོང་བརྗོད་བཞིན་གཞན་ལ་བསླབ་བྱར་བསྐུལ་བ་ཞིག་ཡིན་ལ་འབྱེད་སྡུད་སྐབས་ཀྱི་གདམ་ང་ཅན་ནི་ཆོས་གཉིས་སམ་མང་པོའི་ནང་ནས་གཅིག་བདམས་པའི་དོན་ལའཇུག དཔེར་ན། ཇ་འཐུང་ངམ་ཆང་འཐུང་། བཀའ་འགྲེལ་ལམ་རྣམ་བཤད་ལ་ལྟོས་ལྟ་བུའོ།
ལན།  མི་འགྲིག་སྟེ་གང་ཡིན་ཟེར་ན་ཐོན་མིའི་ཞལ་ལུང་ལས་གདམས་ངག་ཅེས་པ་ཕ་རོལ་པོ་ལ་ཕན་པའི་ངག་ཡིན་གྱི་སྐུལ་ཚིག་དང་སྒྲ་ཅན་ཡིན་ཚད་གདམས་ངག་ལ་འཇུག་ན་ཟུངས་དང་། ཁྱིགས། རྡུངས། གཏུབས།སོད། ཞེས་སོགས་ཀྱང་དེར་འགྱུར་དགོས་ན་རྩ་བའི་དགོངས་པ་ལས་རིང་དུ་འགལ་ལོ། ཞེས་གསུངས་སོ།
ལན། མཁས་དབང་སི་ཏུས། གྱིས་དང་ལྟ་བུའི་གྱིས་ཀྱི་སྒྲ་དེ་སྐུལ་ཚིག་དངོས་དང་དང་སྒྲ་དེའི་ཡན་ལག་ཏུ་འགྱུར་བར་དངོས་སུ་གྲུབ་ཅིང་དེ་འདྲའི་དང་སྒྲ་དེས་སྐུལ་ཚིག་ལས་གཞན་པའི་དོན་ཅིའང་མི་སྟོན་ཅེས་གསུངས་སོ།
ལན། ༡ ལྔ་ཙམ་ཡོད་དེ་བྱེད་སྒྲ་རྒྱུ་མཚན་སྟོན་པ་ལ་འཇུག་པ་དཔེར་ན། དུ་བ་མཐོང་བས་མེ་ཡོད་པར་ཤེས་ལྟ་བུ། ༢ རྣམ་དབྱེ་ལྔ་པ་ནས་ལས་ཀྱི་སྒྲ་རྒྱུ་མཚན་སྟོན་པ་ལ་འཇུག་པ་དཔེར་ན། དུ་བ་མཐོང་བ་ལས་མེ་ཡོད་པར་ཤེས། དུ་བ་མཐོང་བ་ལ་བརྟེན་ནས་མེ་ཡོད་པར་ཤེས་ལྟ་བུ། ༣ ན་ལའི་འཇུག་པའི་སྐབས་ཀྱི་ན་ཡིག་རྒྱུ་མཚན་སྟོན་པ་ལ་འཇུག་པ་དཔེར་ན། དུ་བ་མཐོང་བ་ན་མེ་ཡོད་པར་རྟོགས་ལྟ་བུ། ༤ལྷག་བཅས་རྒྱུ་མཚན་འདྲེན་པར་འཇུག་པ་དཔེར་ན། དུ་བ་མཐོང་སྟེ་མེ་ཡོད་པའི་ཕྱིར་ལྟ་བུ། ༥ དང་སྒྲ་རྒྱུ་མཚན་སྟོན་པ་ལ་འཇུག་པ་དཔེར་ན། དུ་བ་མཐོང་བ་དང་མེ་ཡོད་པར་ཤེས་ལྟ་བུའོ་། དེ་རྣམས་ནི་ཚིག་ཕྲད་མི་གཅིག་པ་མ་གཏོགས་དོན་ལ་ཁྱད་པར་མེད་དོ།
ལན། སུམ་ཅུ་པའི་སྐབས་འདིར་རྒྱན་སྡུད་ཀྱི་སྡུད་པ་དང་།འབྱེད་སྡུད་ཀྱི་སྡུད་པ། འབྱུང་ཁུངས་ཀྱི་སྡུད་པ། དང་སྒྲའི་སྡུད་པ་སོགས་གསུངས་ཡོད་པ་ལས་དེ་དག་སོ་སོའི་ཁྱད་པར་ནི་རྒྱན་སྡུད་སྐབས་ཀྱི་སྡུད་ཚིག་ནི་མ་ཟད་ཅེས་པ་དང་དོན་གཅིག་པའི་སྡུད་ཚིག་དང་འབྱེད་སྡུད་སྐབས་ཀྱི་སྡུད་ཚིག་དང་དང་སྒྲའི་སྐབས་ཀྱི་སྡུད་ཚིག་གཉིས་ནི་རྣམ་གྲངས་སྡུད་པའི་ཚིག་དང་འབྱུང་ཁུངས་སྐབས་ཀྱི་སྡུད་ཚིག་ནི་མཚམས་འཛིན་པའི་སྡུད་ཚིག་ཡིན་པས་གོང་འོག་གི་ཁྱད་པར་མ་འདྲེས་པ་ཞིབ་མོའི་བློས་དབྱེ་བར་བྱའོ། ཞེས་གསུངས་པ་ལྟར་རོ།དེ་སྒྲ།
ལན། དེ་སྒྲ་འདི་གང་ཡང་རུང་བའི་མིང་གི་ཡ་མཐའ་སྟེ་ཐོག་མར་(སྐབས་འགར་བར་དང་མཐར་) སྦྱར་བས་ཐ་སྙད་དབང་དུ་གསུམ་དང་དངོས་པོའི་དབང་དུ་བཞི་དུས་ཀྱི་དབང་དུ་གཉིས་བཅས་དེ་སྒྲའི་འཇུག་པ་དགུ་ལ་འཇུག དེ་ཡང་སྨྲ་སྒོ་ལས། དེ་ཞེས་བྱ་བའི་ཚིག་གི་དོན་ཐ་སྙད་དངོས་དང་དུས་འཇུག་གསུམ། ཞེས་སྤྱིར་བསྟན་པ་དང་འདས་དང་རྣམ་གྲངས་གཞན་ཅན་དང་ལྷག་མ་དག་དང་བཅས་པའོ། བདེན་པ་དག་དང་གསང་བ་དང་།བདག་གི་བ་དང་ཕ་རོལ་བོ། དངོས་པོ་དག་ལ་འཇུག་པ་བཞི། འདས་པ་དང་ནི་མ་འོངས་པའི། དུས་གཉིས་ལ་ནི་འཇུག་པ་ཡིན། བདག་ཉིད་ད་ལྟར་ཉིད་ལ་སྤངས། དངོས་པོའི་དུས་ནི་མི་འདོར་ཏེ། ཀུན་ལ་རབ་ཏུ་སྦྱར་བར་བྱ།ཞེས་བྱེ་བྲག་ནང་གསེས་ཀྱི་དབྱེ་བ་དང་བཅས་ཏེ་བསྟན་པ་ལྟར་བསྡོམས་པས་དོན་དགུ་ལ་འཇུག་པ་ཡིན་ནོ།
ལན། ༡ རྩ་བ་ལས། གང་མིང་གི་ནི་ཡ་མཐའ་རུ།ནི་ཨེ་སྦྱར་བ། ཐ་སྙད་དབང་དུ་གསུམ་ཡིན་ཏེ། དངོས་པོའི་དབང་དུ་བཞི་རུ་འགྱུར། དུས་ཀྱི་དབང་དུ་གཉིས་ཡིན་ནོ། ཞེས་གསུངས་ལ། ༢ དེར་འགྲེལ་ཚུལ་ནི། གང་ཡང་རུང་བའི་མིང་གི་ཡ་མཐའ་སྟེ་ཐོག་མར་རྗེས་འཇུག་གསུམ་པ་ད་ཡིག་ལ་དབྱངས་ཨེ་སྟེ་འགྲེང་བུ་སྦྱར་བས་དེ་ཞེས་གྲུབ་པ་དེ་ནི་ཐ་སྙད་ཀྱི་དབང་དུ་དབྱེ་ན་གསུམ་ཡིན་ལ་ནི་གཉིས་ནི་ཚིག་གི་ཁ་སྐོང་དང་ཏེ་ནི་ལྷག་མ་འདྲེན་པའི་ཚིག་གོ་དངོས་པོའི་དབང་དུ་བྱས་ན་བཞི་རུ་འགྱུར་ཞིང་དུས་ཀྱི་དབང་དུ་བྱས་ན་དབྱེ་བ་རྣམ་པ་གཉིས་ཡིན་ནོ། དེ་ལྟར་སྦྱོར་ཚུལ་གཞུང་དུ་མིང་གི་ཡ་མཐར་གསུངས་པ་ནི་གཙོ་ཆེ་བའི་དོན་ལས་མཐའ་གཅིག་ཏུ་མ་ངེས་སོ། དེའི་ཐད་དུ་ལྗོན་དབང་ལས། མིང་གི་ཐོག་མའི་དེ་སྒྲ་ནི། ཐ་སྙད་འདས་མ་ཐག་པ་དང་། རྣམ་གྲངས་གཞན་ཅན་གཉིས་ལ་འཇུག ཅེས་དེ་སྒྲ་ལྷག་བཅས་ལ་འཇུག་པ་ཕུད་དེ་སྒྲའི་འཇུག་པ་གཞན་རྣམས་དོན་གཉིས་པོ་དེར་འདུས་ཏེ་བརྗོད་ནས་གསུངས་སོ།
ལན། གོ་དོན་ནི་སྔར་བཤད་ཟིན་པའི་དངོས་པོའི་མིང་གང་སླར་བརྗོད་མི་དགོས་པར་དེ་སྒྲས་ཚབ་བྱས་ནས་གོ་བ་ཞིག་ཡིན་དཔེར་ན། ཀ་བ་རིང་བོའོ། དེ་སྲ་བའོ། དེ་ལ་ཟུར་ཡོད་དོ་ལྟ་བུ། སྔར་བརྗོད་ཟིན་པའི་དབྱེ་གཞི་ཀ་བའི་མིང་བསྐྱར་བལྡབ་མི་དགོས་པར་དེ་སྒྲས་ཚབ་བྱས་ནས་སྟོན་པ་ལྟ་བུ་དང་ཆོས་རྒྱལ་དེ་མཛངས་ཤིང༌། དེ་ནི་ཐུགས་སྒམ། དེ་དཀྱེལ་ཆེ་ལྟ་བུ་ལ་རིགས་བསྒྲེ།
དྲི་བ། ཐ་སྙད་རྣམ་གྲངས་གཞན་སྦྱོར་གྱི་གོ་དོན་དང་དཔེར་བརྗོད་བྲིས་དང་།
ལན། གོ་དོན་ནི་བརྗོད་བྱ་སྟོན་རྒྱུའི་རང་མིང་དངོས་སུ་མ་སྨོས་པར་དེ་སྒྲའི་ཤུལ་དུ་དོན་གྱི་རྣམ་གྲངས་གཞན་ཞིག་སྦྱོར་རྒྱུ་ཡོད་པ་ཞིག་ཡིན་དཔེར་ན། དེ་ལ་སྣག་ཚ་བླུགས་ཤིག དེ་ལ་ཡི་གེ་བྲིས་ཤིག་ལྟ་བུ་འདྲི་གཞི་དངོས་སུ་མི་གསལ་ཡང་དེ་སྒྲའི་ཤུལ་དུ་སྨྱུ་གུ་དང་ཤོག་བུ་ལྟ་བུ་དོན་གྱི་རྣམ་གྲངས་གཞན་ཞིག་སྦྱོར་རྒྱུ་ཡོད་པར་སྟོན་པའི་དོན་ཅན་ནོ། ཡང་གཞི་གཅིག་ལ་འཇུག་པའི་མིང་གི་རྣམ་གྲངས་དུ་མ་བརྗོད་པའི་ཚེ་སྔར་སྨོས་ཟིན་པའི་མིང་གི་ཚབ་དེ་སྒྲས་བྱས་ནས་རྣམ་གྲངས་འདྲེན་པ་ཞིག་ཡིན་དཔེར་ན་འདི་ནི་ས་ས་གཞི་སྟེ་ཀུན་བཟོད་ཅན་ཡང་དེ་ཡིན། ནོར་འཛིན་ཟེར་བ་ཡང་དེ་ཡིན། འཛིན་མ་ཞེས་པ་ཡང་དེ་ཡིན་ནོ་ལྟ་བུ་གཞི་ས་གཞི་གཅིག་ལ་ཡོད་པའི་མིང་གི་རྣམ་གྲངས་རྣམས་དེ་སྒྲས་ཚབ་བྱས་ནས་འདྲེན་པའོ།
ལན། གོ་དོན་ནི་རང་ཉིད་ཀྱི་ཤུལ་དུ་དོན་གཞན་མི་མཚོན་ཀྱང་བསྟན་བྱའི་ལྷག་མ་ཡོད་པ་ཙམ་སྟོན་པ་ཞིག་ཡིན་དཔེར་ན། ས་ལ་བསྡད་དེ་ཡི་གེ་བྲིས། མགྲོན་འབོད་དེ་སྐྱོང་། བརྗེས་ཐོར་བཀོད་དེ་བཞག་ལྟ་བུ་ཐ་སྙད་ལྷག་བཅས་ཀྱི་དེ་སྒྲ་དེ་རྗེས་འཇུག་ལ་ལྟོས་དགོས་པའོ།
ལན། སྐབས་འདིའི་ཐ་སྙད་ཅེས་པ་ནི་མིང་ཚིག་གི་ཐ་སྙད་དང་བརྗོད་བྱའི་དངོས་པོ་གཉིས་ཀྱི་ནང་ནས་གཙོ་བོར་མིང་ཚིག་གི་ཐ་སྙད་ཁོ་ན་ལ་འཇུག་པའི་ཕྱིར་གཙོ་བོར་མིང་ཚིག་གི་ཐ་སྙད་ལ་ངོས་འཛིན་དགོས་སོ། སྐབས་འདིའི་དངོས་པོ་ནི་དོན་བྱེད་ནུས་པ་ལ་མི་བྱེད་ཀྱི་དངོས་པོ་ཞེས་བཏགས་པ་ཙམ་ལ་བྱེད་དོ། དེ་ཡང་བརྗོད་བྱའི་དོན་ལ་དངོས་པོར་བཏགས་པ་དེར་ངོས་འཛིན་དགོས་སོ།
ལན། རང་གཞན་སོགས་ཀྱི་དངོས་པོ་དེའི་མགོ་རྔ་གང་རུང་ལ་དེ་སྒྲ་སྦྱར་ནས་དངོས་པོ་དེ་ངོས་བཟུང་བ་ལ་དངོས་པོའི་དབང་གིས་འཇུག་པ་ཟེར།དེ་ལ་བདེན་པའི་དངོས་པོ་དང་གསང་བའི་དངོས་པོ། བདག་གི་དངོས་པོ།གཞན་གྱི་དངོས་པོ་བཅས་བཞི་ཡོད་དོ།
ལན། གོ་དོན་ནི་བརྗོད་བྱ་དངོས་པོ་དེའི་རང་བཞིན་ནམ་ངོ་བོ་སྲོང་པོར་སྨྲ་བའམ་བདེན་པར་སྟོན་པ་ཞིག་ཡིན་དཔེར་ན། དེ་བཞིན་ཉིད་དེ་བདེན་པ་རེད། དེ་ག་རང་རེད་ལྟ་བུ།
ལན། གསང་བའི་དངོས་པོ་དེའི་བརྡ་སྔར་སོང་ཟིན་པས་གང་ཟག་ལ་གསང་བྱ་དེ་བཤད་ཚེ་གསང་བྱའི་རང་མིང་མི་སྨོས་པར་དེ་སྒྲས་སྟོན་པ་ཞིག་ཡིན་དཔེར་ན། དེ་མ་སྟོན། དེ་གཞན་ལ་མ་ཤོད་ལྟ་བུ་སྐད་ཆའམ་དངོས་པོ་གང་ཡིན་པ་དེ་གསང་དགོས་ངེས་ཀྱི་ཁྲོད་དུ་དེ་སྒྲས་ཚབ་བྱས་ནས་འགེབས་པར་བྱེད་པའི་དེ་སྒྲའོ།
ལན། དངོས་པོ་གང་ཞིག་རྗོད་པ་པོ་བདག་ཉིད་ཀྱི་ཡིན་པ་དེ་སྒྲས་སྟོན་པ་ཞིག་ཡིན་དཔེར་ན། རང་གི་ཡོ་བྱད་སོགས་ལ་མིག་གཏད་དེ་དེ་ངའི་རེད། བདག་གི་དེ་ལྟ་བུའོ་སྐབས་འདིར་རྗོད་པ་པོ་རང་ཉིད་ལ་དེ་ཞེས་མི་བརྗོད་ཅིང་རང་ཉིད་དང་འབྲེལ་བའི་དངོས་པོ་གཞན་བརྗོད་པ་ན་དེ་ཞེས་པའི་སྒྲ་འཇུག་པའི་ཁྱད་པར་འབྱེད་དགོས་སོ།
ལན། གོ་དོན་ནི་དེ་སྒྲས་རང་ལས་རྒྱུད་ཐ་དད་པའི་གང་ཟག་ཕ་རོལ་པོ་དང་དེ་དང་འབྲེལ་བའི་དངོས་པོ་གཉིས་གང་ཡང་རུང་བ་སྟོན་པ་ཞིག་ཡིན་དཔེར་ན། གཞན་གྱི་ནོར་དེ། ཁྱོད་ཀྱི་ཡོ་བྱད་དེ་ཁོང་གི་ཕྱག་བྲིས་དེ་ལྟ་བུ་དངོས་པོ་གང་ཞིག་གཞན་གྱི་བདག་ཏུ་བཟུང་བའི་དོན་སྟོན་པར་འཇུག་པའོ།
ལན། གང་ད་ལྟ་བར་བཟུང་བ་དེ་ལ་ལྟོས་ནས་སྔོན་འདས་ཟིན་པའི་དུས་སམ་ཕྱིས་འབྱུང་མ་འོངས་པའི་དུས་ངོས་བཟུང་ནས་སྟོན་པའི་དེ་སྒྲ་ལ་དུས་ཀྱི་དབང་གིས་འཇུག་པ་ཟེར། །དེར་དབྱེ་ན་དུས་འདས་པ་དང་མ་འོངས་པ་གཉིས་ཡོད་དོ།
ལན། གོ་དོན་ནི་གང་ད་ལྟ་བ་བཟུང་རྒྱུའི་དུས་དེའི་སྐབས་སུ་འདས་པའི་དུས་དེར་དེ་སྒྲ་འཇུག་པ་ཞིག་ཡིན་དཔེར་ན། བསྐལ་པ་ཆགས་པའི་དུས་དེ་ལ། སློབ་དུས་སྔོན་མ་དེ་ལ། ཟླ་བ་སྔ་མ་དེ་ལ་ཁ་སངས་གི་ཉིན་དེ་ལ་ལྟ་བུ་ཕྱིན་ཟིན་པའི་དོན་བསྟན་པའོ།
ལན། གོ་དོན་ནི་གང་ད་ལྟ་བ་བཟུང་རྒྱུའི་དུས་དེ་ལ་ལྟོས་ནས་མ་འོངས་པའི་དུས་ལ་འཇུག་པ་ཞིག་ཡིན་དཔེར་ན། ཟླ་བ་རྗེས་མ་དེ་ལ། སློབ་དུས་མཇུག་མ་དེ་ལ། ལོ་རྗེས་མ་དེ་ལ་ལྟ་བུ་འཆར་རྒྱུའི་དུས་ལ་འཇུག་པའི་དེ་སྒྲའོ།
ལན། དེའི་དོན་ནི་དེ་སྒྲ་ནི་དངོས་པོའི་ནང་ནས་བདག་ཉིད་ལ་མི་འཇུག དུས་ཀྱི་ནང་ནས་ད་ལྟ་བ་ལ་མི་འཇུག་ཅེས་པའོ།
ལན། དེ་ནི་མ་ཁྱབ་སྟེ་སྨྲ་སྒོ་ལས་དངོས་པོའི་དུས་ནི་མི་འདོར་ཏེ།ཀུན་ལ་རབ་ཏུ་སྦྱར་བར་བྱ། ཞེས་གསུངས་སོ།ཚལ་ཏུ་
ལན། སྨྲ་སྒོ་ལས། སྤང་བར་བྱ་བ་འདི་ལྟ་སྟེ། ལྐོག་ཏུ་གྱུར་དང་རིང་བ་དང་། གལ་ཏེ་བསྟན་བྱ་དུས་ཉིད་ན། འདས་དང་མ་འོངས་སྤང་བར་བྱ། ཞེས་གསུངས་པའི་དོན་ནི། འདི་སྒྲའི་ཚིག་ཕྲད་ཉེ་རིང་གཉིས་ལས་རིང་བ་དང་མངོན་ལྐོག་གཉིས་ནས་ལྐོག་ཏུ་གྱུར་པར་མི་འཇུག་ཅིང་དེ་སྒྲ་སྦྱོར་དགོས་སོ། དེ་བཞིན་དུ་གལ་ཏེ་བསྟན་བྱ་དུས་ཉིད་ཡིན་ན་འདས་པ་དང་མ་འོངས་པ་གཉིས་ལ་དེ་སྒྲ་འཇུག་པ་ལས་འདི་སྒྲ་མི་འཇུག་གོ།
ལན། འདི་སྒྲ་དང་དེ་སྒྲ་གཉིས་ཀྱི་འཇུག་ཚུལ་ལ་ཁྱད་པར་ཆེན་པོ་བཞི་ཡོད་དེ།༡ དངོས་པོའི་དབང་གིས་མངོན་འགྱུར་ལ་འདི་སྒྲ་དང༌། ལྐོག་འགྱུར་ལ་དེ་སྒྲ་འཇུག་པ་དཔེར་ན། ཟས་འདི་ཞིམ།རི་མོ་འདི་ཡག མཚན་ཉིད་དེ་དང་རང་བཞིན་དེ་མ་ངེས་ལྟ་བུ་དང་།༢ ཉེ་རིང་དབང་གིས་ཉེ་ས་ལ་འདི་དང་རིང་ས་ལ་དེ་སྒྲ་འཇུག་པ་དཔེར་ན། འདི་གར་ང་ཚོ་གཟུགས་པོ་བདེ་ཐང་ཡིན། མཐའ་དེ་ནས་མ་འཇུག་ལྟ་བུ་དང་།༣ བདག་གཞན་གི་དབང་གིས་བདག་ལ་འདི་སྒྲ་དང་། གཞན་ལ་དེ་སྒྲ་འཇུག་པ་དཔེར་ན། ང་འདི། བདག་འདི། མག་པ་དེ། མནའ་མ་དེ་ལྟ་བུ་དང་།༤ ད་ལྟ་བ་ལ་འདི་སྒྲ་དང༌། འདས་མ་འོངས་ལ་དེ་སྒྲ་འཇུག་པ་དཔེར་ན། དེ་རིང་གི་དུས་འདི་ལ། སློབ་དུས་སྔ་མ་དེ་ལ། སང་ཉིན་གྱི་དུས་དེ་ལ་ཞེས་པ་ལྟ་བུའོ།
དྲི་བ ད་སྒྲས་ད་ལྟ་བའི་དོན་སྟོན་ཚུལ་གང་འདྲ་རེད་དམ།
ལན། ད་ཞེས་པའི་ཚིག་ཕྲད་ནི་བརྗོད་བྱ་སྟོན་པའི་ཚིག་ཕྲད་ཡིན་ཏེ་དུས་འདས་པ་དང་མ་འོངས་པ་ལ་མི་སྦྱོར་རོ་དཔེར་ན། དུས་ད་ནས་བཟུང་སྟེ། ད་ལན། ད་ཐེངས། ད་ཡིན་ན་ལྟ་བུ་ད་ལྟ་བ་ལ་འཇུག་གོ་དེ་ཡང་སྨྲ་སྒོ་ལས། ད་ནི་སྐབས་སུ་བབས་པའི་ཚིག ད་ལྟ་བྱུང་ལ་སྦྱོར་བ་སྟེ། འདས་པའི་སྐབས་ལ་རྣམ་པར་སྤངས། ཞེས་གསུངས་སོ། གཞན་ཡང་ད་དུང་དང་ད་རུང་ཞེས་པའི་ད་གཉིས་ནི་ད་ལྟ་བ་ལ་འཇུག་པ་མིན་ཏེ་དེའི་དོན་ནི་དེས་མ་ཚད་གཞན་ཞིག་ཡོད་པའི་དོན་སྟོན་པ་ལ་འཇུག་པའང་ཤེས་དགོས་སོ། མདགང་སྒྲ།
ལན། ཅི་ཇི་སུ་གང་བཞི་ནས་གང་ཞིག་ཕྲད་ལ་སྦྱར་བ་ན་གཙོ་བོར་དོན་གྱི་བྱེ་བྲག་དམིགས་སུ་མི་འཛིན་པར་སྤྱི་ལ་ཁྱབ་པའི་དོན་ཅན་གྱི་སྒྲ་ཉིད་དུ་འཇུག་པས་སྤྱི་སྒྲ་ཞེས་བརྗོད། རྩ་བའི་དངོས་བསྟན་ཕྲད་གང་སྒྲ་ཡིན་པས་གང་སྒྲ་ཞེས་བརྗོད།
ལན། སྤྱི་སྒྲར་དངོས་བསྟན་ཕྲད་གང་གཅིག་བུ་བསྟན་པ་དང་ཤུགས་བསྟན་ཅི་དང་ཇི་དང་སུ་གསུམ་ཡིན་ནོ། དེ་གསུམ་ནི་ཕལ་ཆེར་གང་སྒྲ་དང་འཇུག་པ་མཐུན་པའི་སྤྱིའི་སྒྲར་འགྱུར་བ་ཡོན་ནོ།
ལན། ལྗོན་དབང་ལས། ཞིག་སྟེ་སླད་འདྲ་ཕྱིར་ལ་ཅི། སྙེད་སྲིད་ལྟར་བཞིན་སྐད་ལ་ཇི། ཞེས་གསུངས་པས་ཡོངས་གྲགས་འགྲེལ་ཚུལ་ལྟར་བཀོད་ན། །ཞིག་ གང་ཞིགསྟེ་ གལ་ཏེ། (ཅིའི་ཕྱིར)་ཅི་སླད་-→ གང་གི་སླད།འདྲ་→ གང་འདྲ། །ཕྱིར་→ གང་གི་ཕྱིར།སྙེད་- མང་བ་དང་རྒྱལ་པའི་དོན་ལ་འཇུགསྲིད་→ དུས་ཀྱི་ཚད་འཛིན་པ།ཇི་ལྟར་→དཔེ་འདྲེན་པར་འཇུགབཞིན→ ཚུལ་བཞིན་ནམ་གང་དང་འདྲ་བའི་དོན།སྐད་→ ཇི་ལྟར་སྨྲས་པའི་དོན།དཔེར་ན། ཅི་ཞིག་གང་ཡིན་ཅི་སྟེ་མ་ཤེས་ན།ཅི་སླད་ཅི་འདྲ་ཅི་ཕྱིར་ཡིན་ཞེས་དྲིས།ཇི་སྙེད་དངོས་རྣམས་ཇི་སྲིད་ཇི་ལྟར་ཡང་།ཚན་རིག་ཇི་བཞིན་གནས་ཞེས་ཇི་སྐད་གསུངས་ལྟ་བུའོ།
ལན། དེའི་དོན་ནི་སུའི་སྒྲ་ནི་གང་ཟག་ཁོ་ན་ལ་སྦྱོར་གྱི་བེམ་པོ་སོགས་དངོས་པོ་གཞན་ལ་མི་འཇུག་པ་དཔེར་ན། མི་དེ་སུ་རེད་དམ། བཀྲ་ཤིས་ལགས་རེད་ལྟ་བུ། གང་སྒྲ་ནི་སྤྱི་ཁྱབ་ཀྱི་སྒྲ་ཡིན་ཞིང་དངོས་པོ་སོགས་ཤེས་བྱ་ཀུན་ལ་འཇུག་ཅེས་པ་དཔེར་ན།  གང་ལ་སྦྱངས་ན་གང་ལ་མཁས་ལྟ་བུ་སྤྱི་ཁོ་ནར་འཇུག་པས་སྤྱི་སྒྲ་དངོས་དང་གང་ཞིག་བསྟེན་ན་ཡོན་ཏན་ཀུན། འདོད་དགུར་སྦྱིན་པ་ཁོ་བོའི་རྗེ། ཞེས་པ་ལྟ་བུ་བྱེ་བྲག་ལ་འཇུག་པའི་སྤྱིའི་སྒྲ་དང་འདིའི་གཏན་ཚིགས་གང་ཁྱོད་ཀྱི་ལྷ་གང་ཡིན། ལྗོན་ཤིང་དེ་གང་ཡིན་ལྟ་བུ་སྤྱི་སྒྲ་འདྲི་བའི་དོན་དུ་སྦྱར་བ་སོགས་སྐབས་ཐོབ་ཀྱི་སྒོ་ནས་ཤེས་པར་བྱའོ།
ལན། ༡ སྤྱི་སྒྲ་དངོས་ལ་འཇུག་པ་དཔེར་ན། དེ་དག་ཐམས་ཅད་གང་ཅིའང་རུང་། ཇི་ལྟར་སུ་དག་འགྲོ་བ་རྣམས་ལྟ་བུ་དང༌། ༢ སྤྱི་སྒྲ་དྲི་བ་ལ་འཇུག་པ་དཔེར་ན། མི་བདག་སུ་ཡིན་མིང་ནི་ཅི།ན་ཚོད་ཇི་ཙམ་མིང་གང་ཡིན། ཡུལ་ནི་ཅི་འདྲ་ཕ་སུ་ཞིག་ལྟ་བུ་དང༌། ༣ སྤྱི་སྒྲ་བྱེ་བྲག་ལ་འཇུག་པ་དཔེར་ན། གང་ལ་ཡོན་ཏན་མཆོག་མངའ་བ་ལྟ་བུའོ།
ལན། གང་དང་། ཅི། ཇི། སུ་རྣམས་གཅིག་གི་གོ་སར་ཅིག་ཤོས་འཇུག་ཤག་གི་ངེས་པ་ནི་མེད་དེ། དཔེར་ན། ཇི་སྲིད་དང་ཇི་སྙེད་ལྟ་བུ་ལ་གང་སྒྲ་དང་སུ་སྒྲ་མི་འཇུག་པ་དང༌། ཅིས་ཀྱང་ལྟ་བུ་ལ་གང་དང་ཇི་སྒྲ་མི་འཇུག་པ་སོགས་ཁྱབ་ཆེ་ཆུང་གི་ཁྱད་པར་ཤེས་དགོས་ཤིང་སུའི་སྒྲ་སེམས་ལྡན་ཁོ་ན་འཇུག་པར་མ་ཟད། སེམས་དང་ལྡན་ཚད་ལའང་མི་འཇུག་པའི་ཁྱད་པར་ཤེས་དགོས་སོ། དེ་སྐད་དུ་ཡང་སྨྲ་སྒོ་ལས་ཅི་ལ་སོགས་པ་དེ་བཞིན་དེ། ཁྱབ་པ་སྐབས་ཀྱི་བརྩི་བར་བྱ། ཞེས་སོ།
ལན། མིང་གང་ཡང་རུང་བའི་མཐར་བདག་སྒྲའི་ཕྲད་དྲུག་ལསགང་རུང་གི་སྒྲ་སྔར་མེད་པ་ལ་གསར་དུ་སྦྲུསྦྱར་བས་གང་ཞིག་གང་གི་བདག་པོ་གང་ཟག་ཅིག་གོ་ཐུབ་པས་དེ་དག་ལ་བདག་སྒྲ་ཞེས་བརྗོད།
ལན། ༡ རྩ་བ་ལས། གང་མིང་གི་ནི་མ་མཐའ་ན། པུ་ལིངྒ་ཡི་སྒྲ་མེད་པ། དེ་ལ་པུ་ལིངྒ་སྦྱར་ན། བདག་པོའི་སར་ནི་ཤེས་པར་བྱ། ཞེས་གསུངས། ༢ དེར་འགྲེལ་ཚུལ་ནི་གང་ཡང་རུང་བའི་མིང་གི་མ་མཐའ་རྣམས་སུ་ཙནྡྲ་པ་ལས་ཨུཏའི་སྡེ་དང་བཅས་པའོ། ཞེས་པ་ལྟར། པུ་ཞེས་པ་པ་སྡེ་དངལིངྒ་ཞེས་པ་རྟགས་ཏེ། ་ནས་ཁབ་དང་མ་ནིང་གི་རྟགས་བ་གསུམ་གྱི་སྒྲ་སྔར་མེད་པ་དེ་ལ་གསར་དུ་པུ་ལིངྒའི་སྒྲ་གསུམ་པོ་གང་རུང་སྦྱར་བ་ན་དེ་ནི་བདག་པོའི་དོན་གསལ་བར་བྱེད་པའི་སར་ནི་ཤེས་པར་བྱའོ། ནི་སྒྲ་གཉིས་ནི་ཁ་སྐོང་བའི་ཚིག་ཕྲད་དོ། དེའི་ཐད་དུ་ལྗོན་དབང་ལས། ན་རོ་ཡོད་མེད་པ་བ་མ། བདག་པོའི་སྒྲ་སྟེ། ྾ ཞེས་གསུངས་སོ།
ལན། ཐོན་མིའི་ཞལ་ལུང་ལས། དབྱངས་ཅན་སྒྲ་མདོའི་ནང་ལ་ཀུ་ཙུ་ཊུ་ཏུ་པུ་སྡེ་པ་རྣམས་ལས། པུ་སྡེ་ཞེས་པ་དེ་ཨུཏའི་སྡེ་པ་ལ་གོ་བ་དང་།མིང་དེ་གཉིས་ནི་པ་སྡེ་ལ་གོ་བས་པ་སྡེ་ལས་བྱུང་བའི་པ་བ་མ་དང་ཤུགས་བསྟན་ན་རོ་སྦྱར་བ། པོ་བོ་མོ་དེ་དྲུག་ནི་བདག་པོའི་སྒྲ་རུ་ཤེས་པར་བྱའོ་ཞེས་གསུངས་པས་དངོས་བསྟན་གྱི་ཕྲད་པ་བ་མ་གསུམ་དང་ཤུགས་བསྟན་གྱི་ཕྲད་ན་རོ་སྦྱར་བ་པོ་བོ་མོ་གསུམ་ཡིན་ནོ།
ལན། དཔེར་ན། རྟ། རྒྱལ། སྣེ་མོ། རྗེ། ཉ། མཛའ་ཞེས་བརྗོད་པའི་མ་མཐར་བདག་སྒྲའི་ཕྲད་དྲུག་སྔར་མེད་པ་དེ་རྣམས་ལ་གསར་དུ་སྦྱར་ན། རྟ་པ། རྒྱལ་པོ། སྣེ་མོ་བ། རྗེ་བོ། ཉ་མ། མཛའ་མོ་ཞེས་པ་ལྟ་བུ་གྲུབ་པས་བདག་པོའི་དོན་གསལ་བར་བྱེད་པའི་དོན་སྟོན་ནོ།
ལན། ལྗོན་དབང་ལས། ྾྾ ྾ ྾ ག་ད་ན། བ་མ་ས་དང་དྲག་མཐར་པ། ང་འ་ར་ལ་མཐའ་མེད་ལ། བདག་སྒྲ་ཡར་གྱུར་བ་དང་ནི། ཆ་ལ་པ་ཉིད་སྦྱོར་པ་ལེགས། མིང་མཐའི་པ་བའང་ཕལ་ཆེར་འདྲ། མ་ནི་ངེས་མེད་སྐབས་དང་སྦྱར། ཞེས་གསུངས་སོ།
ལན། བདག་སྒྲ་ཡར་གྱུར་དང་ཆར་གྱུར་ཞེས་པ་འདི་གཅིགགསུམ། ལྔ་སོགས་ལ་ཡ་གྲངས་དང་། གཉིས། བཞི། དྲུག་སོགས་ལ་ཆ་གྲངས་ཟེར་བ་ལྟར། ལྷ་ས་བ། སེ་ར་བ་ལྟ་བུར་ཡར་གྱུར་པ་དང་འབྲོག་པ།བཟོ་ལས་མཁས་པ་ལྟ་བུ་ལ་ཆར་གྱུར་པ་ཟེར།དྲི་པ། ལྗོན་དབང་ལས། མིང་མཐའི་པ་བའང་ཕལ་ཚེར་འདྲ། མ་ནི་ངེས་མེད་སྐབས་དང་སྦྱར། ཞེས་གསུངས་པའི་ཚིག་རྐང་སོ་སོར་འགྲེལ་དང་།
ལན། ༡ མིང་མཐའི་པ་དང་བ་དང་བདག་སྒྲའི་པ་བ་སོགས་སྒྲའི་སྦྱོར་ཚུལ་ཕལ་ཆེ་བ་རྣམས་འདྲ་བའམ་མཚུངས་སོ་ཞེས་པའོ། ༢ ༩མ་ཡིག་ནི་རྗེས་འཇུག་ལ་ལྟོས་པ་མེད་ཅིང་ཚིག་སྦྱོར་ལ་སྐབས་དང་བསྟུན་ནས་སྦྱར་དགོས་ཞེས་པའོ ། པ་འཐུང་སྐདཔབསཔཔ
ལན། མིང་མཐའ་ཞེས་པ་ནི་རྗེས་འཇུག་ལའང་གོ་བ་ཡོད་ཀྱང་སྐབས་འདིའི་མིང་མཐའ་ཞེས་པ་ནི་མིང་དེའི་མཐར་གསར་དུ་སྦྱར་བ་མ་ཡིན་པར་དང་པོ་ནས་མིང་དེ་རང་གི་ཆ་ཤས་སུ་ཡོད་ན་ངོ་བོ་གང་ཡིན་པ་དེ་ཉིད་སྒྲུབ་པའི་སྒྲར་འགྱུར་བ་ཞིག་ལ་ཟེར་དཔེར་ན། བུམ་པ། ཀ་བ། གདུང་མ།གཙང་པོ། མགོ་བོ་སོར་མོ་ལྟ་བུ་པ་བ་མ་པོ་བོ་མོ་བཅས་ནི་ཐོག་མ་ནས་མིང་གི་ཆ་ཤས་སུ་གྲུབ་པས་མིང་མཐའ་ཡིན་ལ་བདག་པོའི་སྒྲ་ནི་མིན་ནོ། དེས་ན་ཕོ་དང་མ་ནིང་རྟགས་ཀྱི་སྒྲ་སྦྱར་ཚད་བདག་སྒྲ་དང་མོ་རྟགས་ཀྱི་སྒྲ་སྦྱར་ཚད་དགག་སྒྲར་མི་འགྱུར་ར་བ་སོགས་ཞིབ་མོའི་བློས དཔྱད་དེ་ཤེས་དགོས་པ་ནི་མང་ངོ་།
ལན། དོན་གྱི་སྦྱོར་བ་མི་གཅིག་པས་ཞིབ་མོར་དཔྱད་ན་བདག་སྒྲ་ཡིན་ཕྱིན་སོ་སོའི་སྦྱོར་ཡུལ་གྱི་མིང་དོན་དང་མི་འདྲ་བ་བདག་པོ་གང་ཟག་མཚོན་པར་བྱེད་པའི་ཐ་སྙད་གསར་དུ་གྲུབ་པ་ཞིག་ཡིན་དགོས། སྤྱིར་བཏང་གི་མིང་མཐའ་ནི། ཐོག་མ་ཉིད་ནས་ཡོད་ཡོད་པའི་མིང་གི་ཆ་ཤས་ཙམ་ཞིག་ཡིན་པ་ལས་གོ་དོན་གཞན་གང་ཡང་མི་སྟོན་ནོ། སོ་སོའི་དཔེར་བརྗོད་གོང་དུ་རགས་ཙམ་བཀོད་པ་ལྟར་གཞན་ལ་རིགས་བསྒྲེ།
ལན། དེ་རྣམས་ཀྱི་ཕྱི་མ་ནི་བདག་སྒྲ་ཡིན་ནོ།
ལན། དེའི་དོན་ནི་སྨྲ་སྒོའི་འགྲེལ་པ་ལས། འདི་ལྟར་གསུངས་ཡོད་དེ། བྱ་བ་སྟོན་པའི་མིང་ལ་བའི་སྒྲ་འབྱུང་བ་ནི། ཡུལ་དང་དུས་ཀྱི་སྤྱིར་འགྲོ་བ་སྟེ་འདི་ལྟར་ཟ་བ་ཞེས་བྱ་བའམ་ལྟ་བ་ཉན་པ་ཞེས་བྱ་བ་ལྟ་བུའོ། དེ་ལ་ཡུལ་ངེས་པར་མ་བཟུང་བ་ནི་བྱེད་པ་པོའམ། བྱ་བའམ། བདག་གི་ཚིག་གམ་གཞན་གྱི་ཚིག་ཏུ་མི་སྟོན་པའོ། དུས་ངེས་པར་མ་བཟུང་བ་ནི་འདས་པའམ།མ་འོངས་པའམ། ད་ལྟར་གྱི་ཚིག་གཅིག་ཏུ་མི་སྟོན་པའོ། དཔེར་ན་ཟ་བ་ཞེས་བྱ་བ་ནི་བཟའ་བ་དང་ཟ་བ་པོ་རྣམས་ཀྱི་སྤྱིར་འཇུག་པ་ལྟ་བུའོ། དེ་གཅིག་ཏུ་ཚང་བར་མི་སྟོན་པའི་ཕྱིར་མ་ནིང་དག་ཏུ་གཞག་པར་བྱ་བ་ཡིན་ནོ་ཞེས་གསུངས་པ་ལྟར་རོ།
ལན། ༡ པ་དང་པོ་གཉིས་ཕོ་ལ་འཇུག་པ་དཔེར་ན། སྐྱེས་པ།མག་པ། གཡོག་པོ་ཞེས་དང༌། ༢ མ་དང་མོ་གཉིས་མོ་ལ་འཇུག་པ་དཔེར་ན།མཛེས་མ། བག་མ། གཡོག་མོ། བཙུན་མོ་ལྟ་བུས་མཚོན་ལ། ཡིན་ནའང་མ་་དང་མོ་གཉིས་སྦྱར་ཚད་མོ་དང་པ་དང་པོ་གཉིས་སྦྱར་ཚད་ཕོ་ལ་འཇུག་པའི་ངེས་པ་མེད་དེ་དཔེར་ན། བླ་མ། སློབ་མ། གོང་མ། ལས་སྣེ་མོ། གྲོ་མ། བ་མོ་ཞེས་དང་སྟོན་པ། ལས་བྱེད་པ། ཕྱུག་པོ་ཞེས་པ་ལ་སོགས་པ་ལྟ་བུའི་ཁྱད་པར་ཤེས་པར་བྱ་རྒྱུ་ནི་གལ་ཆེའོ། །དགག་སྒྲ།
ལན། དགག་པའི་སྒྲ་མ་མི་མིན་མེད་བཞི་ནི་མིང་ཚིག་གི་ཐོག་མཐའ་གང་རུང་དུ་སྦྱར་ཚེ་སྦྱར་ཡུལ་གྱི་དོན་དེ་མ་ཡིན་པའམ་མེད་པ་སྟོན་པས་དེ་དག་ལ་དགག་སྒྲ་ཞེས་བརྗོད་དོ།
ལན། ༡ རྩ་བ་ལས། གང་མིང་བརྗོད་པའི་ཡ་མཐའ་ན།སྟཱི་ལིངྒ་ཡི་སྒྲ་མེད་པ།དེ་ལ་སྟཱི་ལིངྒ་སྦྱར་ན།དགག་པའི་གནས་སུ་ཤེས་པར་བྱ།ཞེས་གསུངས་ལ། ༢ དེར་འགྲེལ་ཚུལ་ནི་གང་ཡང་རུང་བའི་མིང་བརྗོད་པའི་ཡ་མཐའ་སྟེ་ཐོག་མ་ན་སྰ་ཞེས་པ་བུད་མེད་(མོ་)དང་ལིངྒ་རྟགས་ཏེ་མོ་རྟགས་ཀྱི་ཡི་གེ་གཙོ་བོ་མ་ཡིག་དང་ཞན་ལ་བསྟན་པའི་མི་མེད་མིན་སོགས་ཀྱི་ཡི་གེ་སྒྲ་སྔར་མེད་པ་དེ་ལ་གསར་དུ་སྐྱི་ལིངྒ་སྟེ་མོ་རྟགས་ཀྱི་ཡི་གེ་སྦྱར་ན་སྦྱོར་ཡུལ་གྱི་དོན་དེ་མ་ཡིན་པའམ་མེད་པར་སྟོན་པས་དགག་པའི་གནས་སུ་ཤེས་པརབྱའོ། ཞེས་སོ། ༣ དེའི་ཐད་དུ་ལྗོན་དབང་ལས། མ་མི་མིན་མེད་དགག་སྒྲ་སྟེ། མ་མི་ཐོག་མ་མིན་མེད་འཇུག ཅེས་གསུངས་སོ།
ལན། དེའི་དོན་ནི་མ་ཡིག་ནི་དགག་སྒྲ་ཡིན་པ་མ་ཟད་མིང་ཚིག་བར་གྱི་གསལ་བྱེད་ལའང་འཇུག་ཅེས་པའོ།
ལན། ༡ གོ་དོན་ནི་མ་ཡིག་དེ་མིང་ཚིག་གོང་འོག་གཉིས་ཀྱི་བར་དུ་སྦྱར་བས་རིགས་གཉིས་འདྲེས་པ་ལྟ་བུའི་དོན་གསལ་བར་བསྟན་པས་མ་ནི་བར་གྱི་གསལ་བྱེད་ཟེར། ༢ དཔེར་ན། ལ་མ་ཀླུང༌། ར་མ་ལུག གངས་མ་ཆར། རི་མ་འདབ། ས་མ་འབྲོག རྒྱ་མ་བོད། ཚུགས་མ་འཁྱུག གཞས་མ་གཏམ། རྟ་མ་རྟེའུ། གླུ་མ་རྣམ་ཐར། ཇ་མ་ཆུ་སོགས་ནི་གོང་འོག་གཉིས་ཀ་སོ་སོར་མ་ཡིན་པ་དེ་གཉིས་ཕན་ཚུན་འདྲེས་བསྡད་པ་ལྟ་བུའི་དོན་སྟོན་པའོ།
ལན། དགེ་རྒན་ཆེན་མོ་བ་དུང་དཀར་རིན་པོ་ཆེའི་སུམ་འགྲེལ་ལས། དྲི་བཟང་འདི་ནི་ཙན་དན་དྲི་མ་ཡིན། ཞིམ་མངར་ཅན་འདི་ཤིང་ཏོག་རོ་མ་ཡིན། སྐྱེ་བོ་གང་ཞིག་མི་ཡི་ཐ་མ་ཡིན། རྣོ་ངར་མེད་པའི་རལ་གྲིས་མི་གསོད་དོ། ལྟ་བུའོ།ཁ། གདམས་ངག་བརྗོད་པས་མཇུག་བསྡུ་བའི་སྐོར།
ལན། དེ་ལ་ས་བཅད་བཞི་གསུངས་ཡོད་དེ། ༡ ཚིགས་བཅད་འགྲོལ་ཚུལ་ལ་འདོམས་པ། ༢ ཉན་པ་པོ་སྤྲོ་བ་སྲིང་པའི་སྒོ་ནས་འདོམས་པ།༣ བསླབ་ཚུལ་གོ་རིམ་ལ་འདོམས་པ། ༤ གདམས་ངག་སྣོད་རུང་ལ་བསྟན་དགོས་པར་འདོམས་པའོ།
ལན། རྩ་བ་ལས། ཚིགས་སུ་བཅད་པའི་མཚམས་སྦྱོར་རྣམས།ཅུང་ཟད་བསྡུས་པ་ཡོད་ན་ཡང་། དེ་ནི་དེ་བཞིན་སྦྱར་བར་བྱ། ཞེས་གསུངས་སོ། ”
ལན། དེ་ལ་དོན་གསུམ་གསུངས་ཡོད་དེ། ༡ རྗེས་འཇུག་མེད་དུ་མི་རུང་བསྟན་པ། ༢ རྗེས་འཇུག་ཤེས་པའི་དགོས་པ་བསྟན་པ། ༣ དེ་དོན་ལ་དབབ་པའི་ཚུལ་བསྟན་པའོ།
ལན། རྩ་བ་ལས། སྔོན་འཇུག་ཡོད་དམ་མེད་ཀྱང་རུང་། མིང་གཞིའི་ཡི་གེ་གང་ཡིན་ལ། ཉིས་འབྲེལ་ཡོད་དམ་གསུམ་འབྲེལ་ཡོད། ཨཱ་ལི་བཞི་ལས་གང་ལྡན་ཡང༌། རྗེས་འཇུག་བཅུ་པོ་མ་ཞུགས་ན། མིང་གཞན་སྦྱོར་བ་ཡོད་མི་སྲིད། ཅེས་གསུངས།
ལན། རྩ་བ་ལས། རྗེས་འཇུག་བཅུ་ཡི་དོན་ཤེས་ན། འདྲི་དང་ཀློག་དང་བཤད་རྣམས་ཀྱི། མཚམས་སྦྱོར་སྒྲ་ལ་ཐོགས་མེད་ཅིང་། འབྲེལ་བ་སྨྲ་བའི་མཆོག་ཏུ་འགྱུར། གཞན་ཡང་རྗེས་འཇུག་ཤེས་པ་ཡིས། དོན་གྱི་སྦྱོར་བ་མ་མཐོང་ཡང་། དོན་དང་མཐུན་པའི་སྦྱོར་བ་ཤེས། ཞེས་གསུངས་སོ།
ལན། རྩ་བ་ལས། རྗེས་འཇུག་སྦྱོར་བ་མཁས་པ་ན། ལུང་གི་དོན་དང་སྦྱོར་བ་དང་། བླ་མའི་མན་ངག་གསུམ་སྦྱར་ནས། དོན་གྱི་ཐོག་ཏུ་དབབ་པར་བྱ། ཞེས་གསུངས་ལ།གོང་གསལ་གསུམ་ནི་ལུང་རིགས་གཉིས་དང་བླ་མའི་མན་ངག་གསུམ་ཟེར་བོས་ཞིབ་ཕྲ་སི་ཏུའི་ཞལ་ལུང་ཤོག་གྲངས་༣༩ ལ་གཟིགས།
ལན། རྩ་བ་ལས། བསླབ་ལ་བརྩོན་པའི་གང་ཟག་གིས། དང་པོར་ང་རོ་རྣམས་ལ་སྦྱངས། སྔོན་འཇུག་མིང་གཞི་རྗེས་འཇུག་གསུམ། ཀློག་གི་ཆེད་དུ་བསླབ་པ་ཡིན། རྗེས་འཇུག་བཞི་ཡི་སྦྱོར་བ་ནི། མཉན་བསམ་བསྟན་པའི་དོན་དུ་སྦྱར། ཡན་ལག་དེ་དག་མཐུ་ཡིས་ནི། འབྲས་བུའི་ཆེད་དུ་དོན་ལ་དབབ། བསླབ་པའི་རིམ་པ་འདི་ཡིས་ནི། གང་ཞིག་འབད་པ་ཆུང་ངུས་ཀྱང་།ཤེས་རབ་མྱུར་དུ་གྲོལ་བར་འགྱུར། དེ་ཕྱིར་དང་པོར་འདི་ཉིད་བསླབ། དེ་ནས་རྒྱས་པའང་མཉན་བྱས་ཏེ། བསླབ་པ་གང་ལ་དད་པ་ཡི། གཞུང་ཉིད་བླ་མ་དག་ལས་མཉན། ཞེས་གསུངས་ལ། གོང་གསལ་རྗེས་འཇུག་བཞི་ཡི་སྦྱོར་བ་ནི་རྗེས་འཇུག་གི་བྱེད་པ་བཞི་ཡི་སྦྱོར་བ་ལ་ཟེར་བས། དེ་བཞི་ནི་སྔོན་འཇུག་ཀྱང་དེའི་ཁོངས་སུ་འདུ་བས་རྗེས་འཇུག་བཅུ་པོ་རྣམས་འཆད་འགྱུར་རྟགས་འཇུག་ལྟར། ༡ མིང་གཞི་གང་ལ་འཇུག་པ། ༢ རྗེས་འཇུག་གང་གིས་འཇུག་པ། ༣ ཚུལ་ཇི་ལྟར་འཇུག་པ། ༤ དགོས་པ་ཅིའི་ཕྱིར་པ་བཅས་སོ།
ལན། རྩ་བ་ལས། སློབ་དཔོན་དེ་ཉིད་དུ་འཛིན་ཅིང་། ལེ་ལོ་ཐ་ཚན་ཟོ་བཟང་དད་པ་ལ་བརྟེན་པ། སྐྱེས་བུ་དེས་ནི་མྱུར་རྟོགས་ཏེ། དེ་ལ་དུས་སུ་འདོམས་པར་བྱ། ཅིག་ཤོས་དེ་ལས་ལྡོག་པའོ།ཞེས་གསུངས་ལ་དེར་འགྲེལ་ཚུལ་ནི་གདམས་ངག་བསྟན་པའི་སྣོད་རུང་གི་གདུལ་བྱ་ནི་གདམས་པ་སྟོན་མཁན་གྱི་སློབ་དཔོན་དེ་ཉིད་རང་ལ་བླང་དོར་གྱིགནས་ཕྱིན་ཅི་མ་ལོག་པར་སྟོན་པའི་སློབ་དཔོན་ཉིད་དུ་འཛིན་ཅིང་གུས་པ་ཆེནཔོ་དང་བཅས་ཏེ་བཀའ་དྲིན་གསོ་བ་དང་བསླབ་གནས་ལ་སློབ་པའི་འགལ་རྐྱེན་དང་བྲལ་ཞིང་མཐུན་རྐྱེན་ཚང་བ་ཞིག་དགོས་པས་འགལ་རྐྱེན་ཀྱང་ཤིན་ཏུ་མང་མོད་འོན་ཀྱང་འགལ་རྐྱེན་གྱི་གཙོ་བོ་ནི། བཅོམ་ལྡན་འདས་ཀྱིས། གང་ལ་ལེ་ལོ་གཅིག་ཡོད་པ། དེ་ལ་ཆོས་ཀུན་མེད་པ་ཡིན། ཞེས་གསུངས་པ་ལྟར། དེང་བྱ་སང་བྱའི་ངང་དུ་ཕྱི་བཤོལ་བའི་སྙོམ་ལས་དང་བྱ་བ་ངན་པ་ལ་ཞེན་པ་དང་བསླབ་བྱའི་གནས་ལ་ཞུམ་ཞིང་སྒྱིད་ལུགས་པའི་ལེ་ལོ་གསུམ་གཙོ་བོ་ཡིན་པས་དེ་གསུམ་གྱི་དབང་གིས་ཡིད་གཞན་དང་གཞན་དུ་གཡེང་བ་རྣམ་པར་སྤངས་ཤིང་མཐུན་རྐྱེན་བསླབ་བྱའི་གནས་ལ་མཆོག་ཏུ་དད་པའི་གུས་སྦྱོར་དང་གཏན་དུ་འགྲུས་པར་བྱེད་པའི་རྟག་སྦྱོར་གྱི་བརྩོན་འགྲུས་གཉིས་དང་ལྡན་པ། ཟོ་བཟང་སྟེ་ཟོ་ནི་ཁམས་སམ་རང་བཞིན་གྱི་དོན་ཡིན་པས། རང་བཞིན་བཟང་བ་སྤྱིར་དཀོན་མཆོག་དང་ལས་འབྲས་ཀྱི་གནས་ལ་དད་ཅིང་ཁྱད་པར་གང་བསླབ་པར་བྱ་བའི་ཆོས་དང་སློབ་དཔོན་ལ་དད་པ་ལ་བརྟེན་པ་སྟེ་དེ་ལྟ་བུའི་མཚན་ཉིད་གསུམ་ལྡན་གྱི་སྐྱེས་བུ་དེས་ནི་བསླབ་བྱའི་གནས་གང་ཡིན་མྱུར་དུ་རྟོགས་པར་གྱུར་ཏེ་དེ་ལྟ་བུ་ལ་ནི་སྐབས་སུ་བབ་ཅིང་དོན་དུ་གཉེར་བའི་དུས་སུ་ངེས་པར་འདོམས་པར་བྱ་ཞིང་། ཅིག་ཤོས་དེ་ལས་ལྡོག་པ་སློབ་དཔོན་དང་། ཆོས་ལ་མ་གུས་པ། ལེ་ལོ་གསུམ་གྱི་གཡེང་བ་ཅན་རང་བཞིན་ངན་ཞིང་་དད་པ་དང་མི་ལྡན་པ་དེ་ལ་རེ་ཞིག་འདོམས་པར་བྱ་བ་མ་ཡིན་ཀྱང་འདུས་བྱས་སོ་ན་མི་གནས་པས་ཕྱིས་ནས་དོན་དུ་གཉེར་ཞིང་འདུན་པར་གྱུར་ན་ལེགས་པར་འདོམས་པར་ཡང་བྱའོ། ཞེས་གསུངས་པ་ལྟར་རོ།ཞར་བྱུང་ཆིག་ཕྲད་ཞིང་སོགས་སྦྱོར་ཚུལ་དང་འ་མཐའ་འདོར་ལེན་བྱེད་ཚུལ་སྐོར།
ལན། ལྗོན་དབང་ལས། ཚིག་ཕྲད་ཞིང་སོགས་ང་ན་མ། འ་དང་ར་ལ་མཐའ་མེད་མཐར། ཞིང་ཞེས་ཞེའོ་ཞེ་ན་ཞིག ག་ད་བ་དང་ད་དྲག་མཐར། ཅིང་ཅེས་ཅེའོ་ཅེ་ན་ཅིག ས་མཐར་དམིགས་བསལ་ཞེས་མ་གཏོགས།ཤིང་ཤིག་ཤེའོ་ཤེ་ན་འཐོབ། ཅེས་གསུངས་སོ།
ལན། ༡. ཞིང་ཅིང་སོགས་བཅུ་བཞི་བོ་ནི་རང་རང་གི་འཇུག་པ་རྣམ་པ་གཅིག་མཚུངས་མ་ཡིན་ཏེ་ཞིང་ཅིང་ཤིང་གསུམ་ནི་ཕྱོགས་མཚུངས་ཀྱི་ཆོས་གཉིས་སྡུད་པ་ལ་འཇུག་དཔེར་ན། མཐོ་ཞིང་སྦམ། བརྗིད་ཅིང་མཛེས།ཡངས་ཞིང་ཅིང་ཤིང་མཚམས་སྦྱོར་བའི་ལྷག་བཅས་ལ་འཇུག་པ་དཔེར་ན། བརྩད་ཅིང་གོ། མིག་ཕྱེ་ཞིང་བལྟས། ནང་དུ་སོང་ཞིང་ཟས་བཟོས། བྲིས་ཤིང་བསྐུར་ལྟ་བུ་སྟེ་འདི་དང་གོང་གཉིས་མི་གཅིག་ས་ནི། ནས་དང་སྟེ་དེ་ཏེ་སྦྱོར་རུང་མིན་གྱིས་འབྱེད།༢. ཞེས་ཅེས་གཉིས་ནི་མིང་དོན་གསལ་བྱེད་ལ་འཇུག་པ་དཔེར་ན།གནས་བསྟོད་ཅེས་པའི་དཔེ་ཆ། སུམ་ཅུ་བ་ཞེས་པའི་གཞུང་། ཆུ་འཛིན་ཅེས་པ་སྤྲིན་ལྟ་བུའོ།༣. ཞེའོ། ཅེའོ། ཤེའོ་གསུམ་ནི་ཚིག་གི་མཇུག་སྡུད་པར་འཇུག་པ་དཔེར་ན། འཚོ་བ་བཟང་ཞེའོ། དཀའ་ཁག་མེང་ཅེའོ། འགྲིག་ལམ་སྲུངས་ཤེའོ་ལྟ་བུའོ།༤ ཞེ་ན་ཅེ་ན་ཤེ་ན་གསུམ་ནི་དོགས་གཅོད་ཀྱི་དྲི་བ་ལ་འཇུག་དཔེར་ན། ཧ་གོ་ཞེ་ན་ཅུང་ཙམ་གོ། ཡིན་མིན་བརྩད་ཅེ་ན་བརྩད། ཡིད་ལ་ངེས་ཤེ་ན་ངེས་སོ་ལྟ་བུ་སྟེ་འདི་དང་དྲི་བ་གཉིས་མི་འདྲ་ས་ནི་དྲི་བ་ལ་ལན་འདེབས་དགོས་པའི་ངེས་པ་མེད་ཀྱང་འདི་ལ་འདྲི་བ་པོ་རང་གིས་ངེས་པར་དུ་ལན་འདེབས་དགོས་སོ།༥. ཞིག་ཅིག་ཤིག་གསུམ་ནི། སྐུལ་པ་ལ་འཇུག་པ་དཔེར་ན།སོང་ཞིག གྲོགས་པོར་སྤྲོད་ཅིག བཞུགས་ཤིག་ལྟ་བུ་དང་།   སྨོན་པའམ་མོ་པ་སྟོན་པ་ལ་འཇུག་པ་དཔེར་ན། ཁ་སེམས་མཐུན་པར་གྱུར་ཅིག་གུ། ན་ཚ་དང་རྐྱེན་ངན་མ་འབྱུང་ཞིག་ལྟ་བུ་དང་། ངོས་བཟུང་ནི་དཔེར་ན། རྒྱ་མ་ཞིག་བཟུང་། སྣོད་ཅིག གྲོ་ནས་ཤིག་ཉོ་ལྟ་བུ་དང་།  གདམས་ངག་སྟོན་པ་ལ་འཇུག་པ་དཔེར་ན། རང་གིས་དམའ་ས་བཟུང་ཞིག གཡེང་བ་མ་བྱེད་ཅིག་ལྟ་བུའོ།
ལན། ཞིང་སོགས་ཕྲད་བཅུ་བཞིའི་སྦྱོར་ཚུལ་གོང་ལྟར་ཡིན་ཡང་ཁ་ཅིག་ཅེས་པ་དང་ལྷན་ཅིག་ཅེས་པ་དང་། ཆབས་ཅིག སྐད་ཅིག ཅིག་ཅར་ལྟ་བུ་མིང་གི་ཆ་ཤས་སུ་གྱུར་བ་ཡིན་པས་དེ་རྣམས་དང་མ་ནོར་བར་གཅེས་པར་ཟུངས་ཤིག ཅེས་པའི་དོན་ནོ།
ལན། སྔོན་གྱི་འབྲི་སྲོལ་ལྟར་ན་རྗེས་འཇུག་ས་མཐར་ཤེས་ཞེས་སྦྱར་དགོས་ཀྱང་དུས་ཕྱིས་སུ་མཁས་དབང་དག་གིས་ཤེས་ཞེས་པའི་ཕྲད་འདི་བློ་རིག་ཤེས་གསུམ་གྱི་ཤེས་དང་འཁྲུལ་ནོར་མི་ཡོང་བའི་ཕྱིར་ས་མཐར་དམིགས་བསལ་ཞེས་སྦྱོར་བའོ། དཔེར་ན། རྣ་བས་ཐོས་ཤེས་འབྲི་རྒྱུ་མེད་པར་རྣ་བས་ཐོས་ཞེས་འབྲི་དགོས་པའོ།
ལན། དབྱངས་བཞི་དང་ར་ལ་ས་ཡི་མགོ་ཅན་ཡ་ར་ལ་ཝ་བཞིའི་འདོགས་ཅན་མེད་པའི་རྐྱང་པའི་ཡི་གེ་རྣམས་ལ་འཕུལ་ཏེ་སྔོན་འཇུག་གང་རུང་ཞིག་ཡོད་པ་ལ་འ་མཐའ་ངེས་པར་སྦྱོར་དགོས་ཞེས་པའི་དོན་ཏེ་དཔེར་ན།དགའ། དམའ། མངའ་ལྟ་བུའི་རྐྱང་འཕུལ་རྣམས་ལ་འ་མཐའ་དེ་ངེས་པར་དུ་མ་སྦྱར་ན་སྔོན་འཇུག་དེ་མིང་གཞིར་འཁྲུལ་བ་དང་ཡང་ན་མིང་གཞི་དེ་རྗེས་འཇུག་ཏུ་འཁྲུལ་ཉེན་ཆེ་བའི་རྒྱུ་མཚན་གྱིས་སོ། །
ལན། གུག་ཅེས་པ་གི་གུ་དང་ཞབས་ཀྱུ་གཉིས་དང་ཀྱེད་ཅེས་པ་འགྲེང་བུ་དང་ན་རོ་གཉིས་དང་བརྩེགས་ཞེས་པ་ར་ལ་ས་གསུམ་གྱི་མགོ་ཅན་དང་འདོགས་ཞེས་པ་ཡ་ར་ལ་ཝའི་སྨད་འདོགས་ཅན་གང་རུང་ལྡན་པའི་མིང་གཞིར་སྔོན་འཇུག་ཡོད་དམ་མེད་ཀྱང་རུང་རྗེས་འཇུག་འ་མཐའ་སྤོངས་བ་སྟེ་སྦྱར་མི་དགོས་ཞེས་པའོ་དཔེར་ན། འདི། མགུ། དགེ། རྐ། ལྔ། སྣ། རྒྱ།དགྲ། ཀླུ་ལྟ་བུ་རྣམས་ལ་དོན་ཐོབ་ཏུ་འ་མཐའ་ཡོད་ཀྱང་དེ་དག་གི་འ་མཐའ་བསྡུས་རུང་འཁྲུལ་གཞི་མེད་པར་བརྟེན་སྐད་གསར་བཅད་ཀྱི་སྐབས་སུ་དེ་དག་གི་འ་མཐའ་རྣམས་ཡི་གེ་ཟོར་ཡང་བའི་ཆེད་བསྡུས་ཏེ་དངོས་སུ་སྦྱོར་མི་དགོས་པར་བྱས་སོ། །
ལན། ལེགས་བཤད་ལྗོན་དབང་གི་གཞུང་འདིའི་མཇུག་གི་དོན་བསྡུ་སྐབས་སུ་ཚིགས་གི་ལོ་མས་མ་བསྒྲིབས་ཤིང་། དོན་གྱི་འབྲས་བུ་གཡུར་ཟ་བའི། ལེགས་བཤད་ལྗོན་པའི་དབང་པོ་འདི། དབྱངས་ཅན་གྲུབ་པའི་རྡོ་རྗེས་སྤེལ། ཞེས་གསུངས་ལ། དེར་འགྲེལ་ཚུལ་ནི་མཁས་མཆོག་ཐུ་མིས་མཛད་པའི་བོད་སྐད་ལ་ཉེ་བར་མཁོ་བའི་སུམ་ཅུ་པའི་དགོངས་དོན་གསར་བུ་རྣམས་ཀྱིས་རྟོགས་སླ་བའི་ཕྱིར་དགོས་མེད་ཚིག་གི་ལོ་མས་མ་བསྒྲིབས་ཤིང༌། དགོས་ངེས་དོན་གྱི་སྙིང་པོ་གསལ་བར་སྟོན་པའི་བཅུད་ལྡན་རོ་བརྒྱའི་འབྲས་བུ་གཡུར་དུ་ཟ་བ་སྟེ་འབྲས་བཟང་དུད་པའི་ལེགས་བཤད་ཡོན་ཏན་གྱི་ཚོགས་འབད་མེད་དུ་སྟེར་བའི་ལྗོན་པའི་དབང་པོ་སྟེ་དཔག་བསམ་ཤིང་གི་གཟུགས་སུ་བཀོད་པ་འདིའི་མཛད་པ་པོ་བརྡ་སྤྲོད་ཀུན་བཤད་ཀྱི་མིང་ཅན་དབྱངས་ཅན་གྲུབ་པའི་རྡོ་རྗེས་གཞན་ལ་ལྷག་བསམ་བཟང་པོས་སྤེལ་བའོ། ཞེས་སོ།བརྡ་སྤྲོད་སྨྲ་མཁས་ཀྱི་ཞལ་ལུང་ཡི་གེའི་བཤད་པ་དང་སུམ་རྟགས་ཀྱི་དྲི་བ་དྲིས་ལན་རང་མཉམ་བློ་གསར་གཞོན་ནུའི་ཉེར་མཁོ་ཞེས་བྱ་བ་ལས་བརྡ་སྤྲོད་སུམ་ཅུ་པའི་སྐོར་མདོ་ཙམ་བཤད་ཟིན་ཏོ།སྨྲས་པ།རྩ་བ་ཏྲི་ཤད་དཔག་བསམ་སྡོང་པོ་ལ།་རིམ་འབྱོན་དྲན་དབང་རྣམས་ཀྱིས་འགྲེལ་འདབ་གཡོ།ལེགས་བཤད་ལྗོན་དབང་སྙིང་པོའི་འབྲས་བུ་སྨིན།བཤད་སྦྱར་བཅུད་སྟེར་བློ་གསར་རིག་སྟོབས་རྒྱས། ཞེས་པ་ནི་གསོའི་བར་སྐབས་ཀྱི་ཚིགས་སུ་བཅད་པའོ།
ལན། བྱ་ཚིག་གི་ཚོགས་ལ་རྨོངས་པ་སེལ་ཕྱིར་བསླབ་པ་ཡིན་ནོ།
ལན།དེ་ཡང་གསལ་བྱེད་ཀྱི་ཡི་གེར་ཕོ་མོ་མ་ནིང་གི་རྟགས་ཀྱི་ཁྱད་པར་ལས་རྗོད་བྱེད་ཀྱི་སྒྲ་དང་བརྗོད་བྱའི་དོན་ལ་འཇུག་པའི་རིམ་པ་མི་འདྲ་བའི་ཚུལ་གསལ་བར་བྱེད་པའི་གཞུང་ལ་རྟགས་འཇུག་ཅེས་བརྗོད་དོ། ཡང་ན་ཡི་གེ་ཕོ་མོ་མ་ནིང་གི་རྟགས་ཀྱི་འཇུག་ཚུལ་རྒྱས་པར་སྟོན་པས་ན་བརྗོད་བྱའི་སྒོ་ནས་རྟགས་འཇུག་ཅེས་བཏགས་སོ།
ལན། རྟགས་འཇུག་སྐབས་འདིར་མཚན་དོན་སྨོས་པའི་དབང་དུ་བཏང་ན་མཚན་དོན་གང་འདྲ་རེད་དམ།
ལན། འགྱུར་ཕྱག་སྨོས་ཚུལ་ནི་བྱཱ་ཀ་ར་ཎའི་དབང་ཕྱུག་ལ་ཕྱག་འཚལ་ལོ་ཞེས་སོ།
ལན། མཁས་དབང་ཨ་ལག་ཤ་ངག་དབང་བསྟན་དར་དང་གསེར་ཏོག་སྐུ་ཕྲེང་ལྔ་པ་བློ་བཟང་ཚུལ་ཁྲིམས་རྒྱ་མཚོ་ཡིན་ནོ། སུམ་རྟགས་གཉིས་སུ་འགྱུར་ཕྱག་མི་འདོད་པ་ནི་དང་པོའི་སློབ་དཔོན་ཐོན་མིས་བོད་སྐད་དུ་བརྩམས་ཤིང་། ལོ་ཙཱ་བ་དག་གིས་བོད་སྐད་ལས་བོད་སྐད་དུ་བསྒྱུར་བ་མི་སྲིད་པའི་ཕྱིར་དང་ཐོན་མིའི་སྔོན་དུ་ལོ་ཙཱ་བའི་མིང་ཡང་མེད་པའི་ཕྱིར་འགྱུར་ཕྱག་ཅེས་པའི་ལསས་བཅད་མི་བཀྲམ་པའོ།
ལན། ༡. མཆོད་བརྗོད་ནི་སྨྲ་བའི་སྐྱེས་མཆོག་སྨྲ་བའི་རྒྱལ་ཐམས་ཅད་མཁྱེན་ལ་ཕྱག་འཚལ་ལོ་ཞེས་དང་། ༢. དེར་འགྲེལ་ཚུལ་ནི་ལུང་ཆོས་ཀྱི་ཚུལ་སྨྲ་བའི་སྐྱེས་བུ་མཆོག་ཏུ་གྱུར་ཅིང་རྟོགས་པའི་ཆོས་ཀྱི་ཟབ་དོན་སྨྲ་པའི་དབང་ཕྱུག་ཀུན་གྱི་ནང་ནས་ཆོས་ཀྱི་རྒྱལ་པོ་ཆེན་པོ་ཤེས་བྱ་ཇི་ལྟ་བ་དང་ཇི་སྙེད་པའི་ཆོས་ཐམས་ཅད་མཁྱེན་ཅིང་གཟིགས་པའི་སངས་རྒྱས་བཅོམ་ལྡན་འདས་ལ་ཕྱག་འཚལ་ལོ། ཞེས་སོ། ཇི་ལྟ་བ་ནི་སྟོང་ཉིད་ཀྱི་དོན་དང་ཇི་སྙེད་པ་ནི་ཟབ་ཅིང་རྒྱས་པའི་དོན་དུ་འགྲེལ་བས་ཆོག
ལན། གསེར་ཏོག་སུམ་རྟགས་འགྲེལ་པ་རུ། འདིར་རྩོམ་པར་དམ་བཅའ་བ་མ་གསུངས་པ་ནི་རྩ་བ་སུམ་ཅུ་པར་དམ་བཅས་པས་ཡན་ལག་གི་བསྟན་བཅོས་ཕྱི་མ་བདུན་འཕྲོས་དོན་ཡིན་པའི་གནས་ཀྱིས་སོ། ཞེས་གསུངས།
ལན།༡.མཁས་དབང་སི་ཏུས་རྟགས་འཇུག་སྐབས་འདིར་མཆོད་བརྗོད་དང་རྩོམ་པར་དམ་བཅའ་བ་མ་མཛད་ལ། ༢. དེ་ལྟར་མ་མཛད་པའི་རྒྱུ་མཚན་ནི་སུམ་ཅུ་པར་མཆོད་བརྗོད་དང་རྩོམ་པར་དམ་བཅའ་བ་མཛད་ནས་རྟགས་འཇུག་སོགས་གཞུང་གཞན་བདུན་གའི་ཐུན་མོང་བ་ཡིན་ཞིང་ཞེས་གསུངས་སོ།
ལན། མཁས་དབང་སི་ཏུས་རྟགས་འཇུག་གི་གཞུང་འདི་ལ་རྩ་བའི་ས་བཅད་གསུམ་ཡོད་དེ། ༡. མིང་གཞི་ཡི་གེ་སྤྱིའི་རྟགས་ཀྱི་དབྱེ་བ་བཤད་པ།༢. སྔོན་འཇུག་རྟགས་ཀྱི་འཇུག་པ་བཤད་པ། ༣. རྗེས་འཇུག་རྟགས་ཀྱི་འཇུག་པ་བཤད་པའོ།
ལན། རྩ་བར། ཕོ་ཡི་ཡི་གེ་འབའ་ཞིག་ལ། སྡེ་པ་ཕྱེད་དང་བརྒྱད་གནས་པའང་། སྡེ་ཚན་ལྔ་རུ་དྲིལ་བྱས་ནས། ཕོ་དང་མ་ནིང་མོ་དང་ནི། ཤིན་ཏུ་མོ་དང་བཞི་བཞི་རུ། སྡེ་པ་བཞི་པ་ཡན་ཆད་དབྱེ། ལྷག་མ་བཅུ་བཞི་གནས་པ་ལ། ཙ་སོགས་གསུམ་ནི་ཅ་སོགས་སྦྱར། ཝ་ནི་བ་དང་སྦྱར་བར་བྱ། ལྷག་མ་དྲུག་ནི་མོ་རུ་སྦྱར། ར་ལ་ཧ་ནི་མོ་གཤམ་སྟེ། ཨ་ནི་མཚན་མེད་ཅེས་ཀྱང་བྱ།ཞེས་གསུངས་པ་དང་། དེའི་ཐད་དུ། དཀའ་གསལ་ལས། སྤྱིར་ན་དབྱངས་མོ་གསལ་བྱེད་ཕོ། དེ་ཕྱིར་ཀཱ་ལི་སུམ་ཅུ་པོ། ཕོ་ཡི་ཡི་གེ་འབའ་ཞིག་ལ། ནང་གསེས་སྡེ་ཚན་ལྔར་དབྱེ་སྟེ། ཀ་ཅ་ཏ་པ་ཙ་རྣམས་ཕོ། ཁ་ཆ་ཐ་ཕ་ཚ་མ་ནིང་།ག་ཇ་ད་བ་ཛ་ཝ་ཞ། ཟ་འ་ཡ་ཤ་ས་རྣམས་མོ། ང་ཉ་ན་མ་ཤིན་ཏུ་མོ། ར་ལ་ཧ་ཨ་མོ་གཤམ་སྟེ། ཨ་ནི་མཚན་མེད་ཅེས་ཀྱང་བྱ། ཞེས་གསུངས་སོ།
ལན། སྤྱིར་བོད་ཀྱི་ཡི་གེར་ཨི་སོགས་དབྱངས་བཞི་ནི་མོ་དང་ཀ་སོགས་གསལ་བྱེད་སུམ་ཅུ་ནི་ཕོ་རུ་ཕྱེ་བ་ཡིན། དེ་ལྟར་ཕྱེ་དགོས་དོན་ནི་དབྱངས་ཡིག་མཚོན་བྱེད་ཨི་ཨུ་ཨེ་ཨོ་བཞི་ནི་ཤེས་རབ་ཀྱི་རང་བཞིན་མོ་དང་ཀ་ནས་ཨའི་མཐར་ཐུག་པའི་གསལ་བྱེད་སུམ་ཅུ་རྣམས་ནི་ཐབས་ཀྱི་རང་བཞིན་ཕོར་ཤེས་པར་བྱའོ།
ལན། ༡. སྡེ་ཚན་ལྔའི་རྟགས་སུ་དྲིལ་ཚུལ་ནི། (༡) ཀ་ཅ་ཏ་པ་ཙ་རྣམས་ཕོ་དང་། (༢) ཁ་ཆ་ཐ་པ་ཚ་མ་ནིང་དང་། (༣) ག་ཇ་ད་བ་ཛ་ཝ་ཞ། ཟ་འ་ཡ་ཤ་ས་རྣམས་མོ་དང་། ( ༤) ང་ཉ་ན་མ་ཤིན་ཏུ་མོ། (༥) ར་ལ་ཧ་ཨ་མོ་གཤམ་སྟེ། ཨ་ཡིག་ལ་མཚན་མེད་ཅེས་ཀྱང་བྱའོ།༢. སྡེ་ཚན་ལྔའི་རྟགས་སུ་དྲིལ་དགོས་དོན་ནི་གསལ་བྱེད་སུམ་ཅུ་པོ་དེ་རྣམས་མིང་གཞིར་འགྲོ་བའི་ཚེ་རང་རང་གི་སྐྱེ་གནས་ལས་དབྱུང་བ་ན་བྱེད་རྩོལ་དང་རླུང་ཤུགས་མི་འདྲ་བའི་ཁྱད་པར་འབྱེད་ཕྱིར་དང་དེ་ལ་སྔོན་རྗེས་རྣམས་སྒྲ་གདངས་ཇི་ལྟར་འཇུག་པའི་གཞི་ངོས་བཟུང་བའི་ཕྱིར་དུ་ཡིན་ནོ། དེ་ཡང་སྒྲ་དྲག་པ་ལ་ཕོ་དང་སྒྲ་རན་པ་ལ་མ་ནིང་དང་སྒྲ་ཞན་པ་ལ་མོ་དང་སྒྲ་ཅུང་ཟད་ཞན་པ་ལ་ཤིན་ཏུ་མོ་དང་སྒྲ་ཤིན་ཏུ་ཞན་པ་ལ་མོ་གཤམ་དུ་བཞག་པ་ཡིན་ནོ།
ལན། ༡. གསལ་བྱེད་སུམ་ཅུ་པོ་དེ་རྣམས་སླར་སྡེ་ཚན་གསུམ་གྱི་རྟགས་སུ་དྲིལ་ཚུལ་ནི། ཕོ་དང༌། མ་ནིང༌། མོ་གསུམ་དུ་དྲིལ་བ་རེད། དེ་ཡང་(༡) ཀ་ཅ་ཏ་པ་ཙ་རྣམས་ཕོ་དང་། (༢) ཁ་ཆ་ཐ་ཕ་ཚ་མ་ནིང་། (༣)ག་ལ་སོགས་པའི་མོ་ཡིག་བཅུ་གཉིས་ཀྱི་སྟེང་དུ་ཤིན་ཏུ་མོ་ང་ཉ་ན་མ་བཞི་དང་མོ་གཤམ་ར་ལ་ཧ་ཨ་བཞི་མོ་ཡིག་ཏུ་བསྡུས་ནས་སྡེ་ཚན་གསུམ་དུ་དྲིལ་བ་རེད།༢. སྡེ་ཚན་གསུམ་གྱི་རྟགས་སུ་དྲིལ་དགོས་དོན་ནི། མོ་ཡིག་ཉི་ཤུའི་ནང་ནས་རྗེས་འཇུག་བཅུ་དབྱུང་བདེ་བ་དང་མིང་མཐའ་འདྲེན་བདེ་བའི་ཆེད་དུ་ཡིན་ནོ།
ལན། ཤུགས་ལ་ཨི་སོགས་དབྱངས་ཡིག་བཞི་མོ་ཡིག་ཏུ་གྲུབ་པར་བསྟན་ཏོ།
ལན། སྤྱི་དེའི་བྱེ་བྲག་ནི་གསལ་བྱེད་སུམ་ཅུ་ལའང་ནང་གསེས་ཀྱི་རྟགས་ཀྱི་དབྱེ་བ་ལྔར་ཕྱེ་རྒྱུ་ཡོད་པ་དེར་གོ་དགོས།
ལན། ཙ་སོགས་གསུམ་ནི་ཅ་སོགས་ལ་སྦྱར་ཚུལ་ནི། ཙ་སོགས་གསུམ་སྟེ་ཙ་ཚ་ཛ་གསུམ་ནི་ཅ་སོགས་ཏེ་ཅ་ཆ་ཇ་གསུམ་དང་རིམ་པར་སྦྱར་བ་སྟེ་ཙ་ཕོ་དང་ཚ་མ་ནིང་ཛ་མོ་རུ་གྲུབ་པ་ཡིན་ནོ།
ལན། ལྷག་མའི་ཡི་གེ་དྲུག་ནི་ཞ་ཟ་འ་ཡ་ཤ་ས་རྣམས་ཡིན་ནོ།
ལན། “ཨ་ནི་མཚན་མེད་ཅེས་ཀྱང་བྱ། ”ཞེས་པ་ནི་མཁས་དབང་སི་དངུལ་གཉིས་ཀྱིས་གསུངས་སོ།“མ་ནིང་མཚན་མེད་ཅེས་ཀྱང་བྱ།”ཞེས་པ་ནི་མཁས་དབང་པྲ་ཏི་པ་དང་གསེར་ཏོག་སྐུ་ཕྲེང་ལྔ་པ་བློ་བཟང་ཚུལ་ཁྲིམས་རྒྱ་མཚོ་ཚེ་ཏན་ཞབས་དྲུང་ལགས་སོགས་ཀྱིས་གསུངས་སོ།
ལན། མཁས་དབང་སི་དངུལ་གཉིས་ཀྱིས་ཨ་ཡིག་ནི་མོ་གཤམ་གྱི་ཡི་གེ་ཡིན་པར་མ་ཟད་ར་ལ་ཧ་གསུམ་ལས་ཀྱང་རྩོལ་བ་ཤིན་ཏུ་ཞན་པའི་ཕྱིར་ན་མཚན་མེད་ཀྱི་ཡི་གེ་ཞེས་ཀྱང་བྱའོ། ཞེས་གསུངས་པ་དང་མཁས་དབང་པྲ་ཏི་པས་མཚན་མེད་ཅེས་པ་རྟགས་མེད་པའི་དོན་དུ་གསུངས་སོ། འདིར་རང་ལུགས་ནི་མཚན་མེད་ཅེས་པ་རྟགས་མེད་པའི་དོན་དུ་མ་ཡིན་པར། སི་དངུལ་གཉིས་ཀྱི་བཞེད་ལུགས་ལྟར་འདོད་དོ།
ལན། མཁས་དབང་སི་དངུལ་གཉིས་ཀྱི་དགོངས་གཞི་ལྟར་ཀྱང་སྒྲས་ནུས་པ་ནི་ཨ་ཡིག་ར་ལ་ཧ་བཞིན་དུ་མོ་གཤམ་གྱི་ཡི་གེ་ཡིན་པར་བསྟན་ཡོད།
ལན། ནང་གསེས་ས་བཅད་གསུམ་ཡོད་དེ།༡.མིང་གཞི་ལས་སྔོན་རྗེས་དབྱུང་ཚུལ་བཤད་པ། ༢. སྔོན་འཇུག་གི་རྟགས་ཀྱི་དབྱེ་བ་བཤད་པ།༣. སྔོན་འཇུག་རྟགས་ཀྱི་འཇུག་ཚུལ་བཤད་པའོ།དང་པོ། མིང་གཞི་ལས་སྔོན་རྗེས་དབྱུང་ཚུལ།
ལན། རྩ་བ་ལས། མོ་ཡི་ཡི་གེའི་ནང་ནས་ནི། འཇུག་པའི་ཡི་གེ་བཅུ་དབྱུང་བྱ། འཇུག་པ་བཅུ་ཡི་ནང་ནས་ནི། སྔོན་འཇུག་ཡི་གེ་ལྔ་དབྱུང་བྱ།ཞེས་གསུངས་སོ།
ལན། འདིའི་མོའི་ཡི་གེ་ནི་སྡེ་ཚན་ལྔར་དྲིལ་བའི་ཡ་གྱལ་ག་ཇ་ད་བ་ཛ་ཝ་ཞ་ཟ་འ་ཡ་ཤ་ས་བཅས་མོ་ཙམ་དང་ང་ཉ་ན་མ་ཤིན་ཏུ་མོ་དང་ར་ལ་ཧ་ཨ་་གཤམ་གསུམ་དུ་ཕྱེ་བའི་ཡི་གེ་རྣམས་མོའི་ཡི་གེར་གཅིག་ཏུ་དྲིལ་བའི་མོ་ཡིག་ཉི་ཤུ་ཐམ་པ་དེར་ངོས་འཛིན་དགོས་སོ།གཉིས་པ། སྔོན་འཇུག་རྟགས་ཀྱི་དབྱེ་བ།
ལན། ༡. རྩ་བ་ལས། སྔོན་འཇུག་ཡི་གེ་ལྔ་པོ་ལ། ཕོ་དང་མ་ནིང་མོ་དང་ནི། ཤིན་ཏུ་མོ་དང་བཞི་རུ་དབྱེ། ཞེས་གསུངས་ལ་དེའི་ཐད་དུ་དཀའ་གསལ་ལས། སྔོན་འཇུག་ལྔ་ཡི་བ་ཡིག་ཕོ། ག་ང་མ་ནིང་འ་མོ་ཡིག མ་ནི་ཤིན་ཏུ་མོ་ཡིན་ནོ། ཞེས་གསུངས་སོ།
ལན། སྔོན་འཇུག་གི་ཡི་གེ་ལྔ་པོ་དེ་རྣམས་རང་འཇུག་ཡུལ་གྱི་མིང་གཞི་དང་སྦྱར་ནས་ཀློག་པའི་ཚེ་སྒྲ་གདངས་དྲག་ཞན་དུ་འགྱུར་བའི་ཆ་ནས་བ་ཡིག་ཕོ་དང་ག་ད་གཉིས་མ་ནིང་དང་འ་མོ་ཡིག མ་ཤིན་ཏུ་མོ་སྟེ་བཞིར་དབྱེ་བའོ།གསུམ་པ། སྔོན་འཇུག་རྟགས་ཀྱི་འཇུག་ཚུལ།
ལན། བྱེད་པ་བཞི་ནི་འཇུག་ཡུལ་མིང་གཞིའི་ཡི་གེ་གང་དང་གང་ལ་འཇུག་པར་བྱེད་པ་དང་འཇུག་པ་པོ་སྔོན་འཇུག་གང་དང་གང་གིས་འཇུག་པར་བྱེད་པ་སྒྲའི་ཚུལ་ཇི་ལྟ་བུས་འཇུག་པར་བྱེད་པ། དགོས་པ་ཅི་ཕྱིར་འཇུག་པར་བྱེད་པ་རྣམས་སོ། དེ་ཡང་ཡིན་སྟེ་རྩ་བ་ལས། དེ་ཡང་བྱེད་པ་བཞི་བྱེད་དེ། གང་ལ་འཇུག་བྱེད་གང་གིས་བྱེད། ཇི་ལྟར་འཇུག་བྱེད་ཅི་ཕྱིར་བྱེད།ཅེས་གསུངས་སོ།
ལན། གང་སྔ་མ་ནི་མིང་གཞིར་ངོས་འཛིན་དགོས་པ་དང་གང་ཕྱི་མ་ནི་སྔོན་འཇུག་ལ་ངོས་འཛིན་དགོས་སོ།གང་ལ་འཇུག་པ་དང་གང་གིས་འཇུག་པ་ཐུན་མོང་དུ་བཤད་པ།
ལན། དེའི་དོན་ནི་སྔོན་འཇུག་ཕོ་བ་ཡིག་ནི་མིང་གཞིའི་ཕོ་ཀ་ཅ་ཏ་ཙ་བཞི་དང་མོ་ག་ང་ཇ་ཉ་ད་ན་ཛ་ཞ་ཟ་ར་ཤ་ས་བཅུ་གཉིས་བཅས་བསྡོམས་མིང་གཞིའི་ཡི་གེ་བཅུ་དྲུག་ལ་རྐྱང་བརྩེགས་འདོགས་གསུམ་ཅི་རིགས་པའི་ཚུལ་དུ་འཇུག་གོ། ཞེས་དང་དེའི་ཐད་དུ་དཀའ་གསལ་ལས། ཕོ་ཡིག་བ་ནི་ཀ་ཅ་ཏ།ཙ་ག་ང་ཇ་ཉ་ད་ན། ཛ་ཞ་ཟ་ར་ཤ་སར་འཇུག ཅེས་གསུངས་སོ།
ལན། དེའི་དོན་ནི་སྔོན་འཇུག་གི་མོ་འ་ཡིག་ནི་མིང་གཞིའི་མོ་ག་ཇ་ད་བ་ཛ་ལྔ་དང་། མ་ནིང་ཁ་ཆ་ཐ་ཕ་ཚ་ལྔ་བཅས་བཅུ་ལ་རྐྱང་འདོགས་ཅི་རིགས་པར་འཇུག་གོ། ཞེས་དང༌། དེའི་ཐད་དུ་དཀའ་གསལ་ལས། མོ་ཡིག་འ་ནི་ག་ཇ་ད། བ་ཛ་ཁ་ཆ་ཐ་ཕ་ཚར། ཞེས་གསུངས་སོ།
ལན། དེའི་དོན་ནི་སྔོན་འཇུག་གི་མ་ནིང་ག་ད་གཉིས་ལས་ག་ཡིག་ནི་མིང་གཞིའི་ཕོ་ཅ་ཏ་ཙ་གསུམ་དང་མོ་ཉ་ད་ན་ཞ་ཟ་ཡ་ཤ་ས་བཅས་བཅུ་གཅིག་ལ་རྐྱང་འཕུལ་ཕོ་ནས་འཇུག་གོ མ་ནིང་ད་ཡིག་ནི་མིང་གཞིའི་ཕོ་ཀ་པ་གཉིས་དང་མོ་ག་ང་བ་མ་བཅས་དྲུག་ལ་རྐྱང་འདོགས་ཅི་རིགས་པར་འཇུག་གོ། ཡང་ཞེས་པ་ནི་འོག་མས་གོང་མ་སྡུད་པའི་ཚིག་སྟེ་སྔོན་འཇུག་ཕོ་བ་ཡིག་མིང་གཞི་ཕོ་དང་མོ་ལ་འཇུག་པ་བཞིན་དུ་མ་ནིང་ག་ད་གཉིས་ཀྱིས་ཀྱང་མིང་གཞིའི་ཕོ་དང་མོ་ལ་འཇུག་པ་ཡིན་ཞེས་པའོ། .དེའི་ཐད་དུ་དཀམོ་ལ་འཇུག་པ་ཡིན་ཞེས་པའོ། དེའི་ཐད་དུ་དཀའ་གསལ་ལས། མ་ནིང་ག་ནི་ཅ་ཏ་ཙ། ཉ་ད་ན་ཞ་ཟ་ཡ་ཤ། སར་འཇུག་མ་ནིང་ད་ཡིག་ནི། ཀ་པ་ག་བ་ང་མར་འཇུག ཅེས་གསུངས་སོ།
ལན། དེའི་དོན་ནི་སྔོན་འཇུག་གི་ཤིན་ཏུ་མོ་མ་ཡིག་ནི་མིང་གཞིའི་མ་ནིང་ཁ་ཆ་ཐ་ཚ་བཞི་དང་མོ་ག་ཇ་ད་ཛ་བཞི། ཤིན་ཏུ་མོ་ང་ཉ་ན་གསུམ་སྟེ་བཅུ་གཅིག་ཉིད་ལ་རྐྱང་འདོགས་ཅི་རིགས་པར་འཇུག་པའོ། ཞེས་དང་དེའི་ཐད་དུ་དཀའ་གསལ་ལས། ཤིན་ཏུ་མོ་ཡི་མ་ཡིག་ནི། ཁ་ཆ་ཐ་ཚ་ག་ཇ་ད། ཛ་ང་ཉ་ན་རྣམས་ལ་འཇུག ཅེས་གསུངས་སོ། སྔོན་འཇུག་ཡི་གེ་ལྔ་པོ་ནི་མིང་གཞི་མགོ་འདོགས་རྐྱང་གསུམ་ལ་ཅི་རིགས་པར་འཇུག་ཚུལ་དཔེར་བརྗོད་རྣམས་ཡི་གེའི་བཤད་པའི་སྐབས་སུ་བཤད་ཟིན་པས་འདིར་ཡི་གེ་མང་བར་འཇིགས་ནས་མ་སྨྲོས་སོ།
ལན། རྩ་བ་ལས། མི་འཇུག་པ་ནི་འདི་ལྟ་སྟེ། ཕོ་ནི་མ་ནིང་ལ་མི་འཇུག མོ་ནི་ཕོ་ལ་འཇུག་པ་མིན། མ་ནིང་རང་ལ་རང་མི་འཇུག རང་གི་སྡེ་དང་ཕྲད་པ་ན། ཕོ་ཡང་མོ་ལ་འཇུག་མི་འགྱུར། མ་ནིང་མོ་ཡང་དེ་བཞིན་ནོ།ཞེས་གསུངས་སོ།
ལན། དེའི་དོན་ནི་སྔོན་འཇུག་གི་ཕོ་བ་ཡིག་ནི་མིང་གཞིའི་མ་ནིང་ཁ་ཆ་ཐ་ཕ་ཚ་རྣམས་ལ་མི་འཇུག་ཅིང་སྔོན་འཇུག་གི་མོ་འ་ཡིག་དང་དེས་མཚོན་པའི་ཤིན་ཏུ་མོ་མ་ཡིག་དག་ནི་མིང་གཞིའི་ཕོ་ཀ་ཅ་ཏ་པ་ཙ་རྣམས་ལ་འཇུག་པ་མིན་ཞིང་། སྔོན་འཇུག་གི་མ་ནིང་ག་ད་གཉིས་སོ་སོ་ནས་མིང་གཞིའི་མ་ནིང་ཁ་ཆ་ཐ་ཕ་ཚ་རྣམལ་རང་རང་ལ་མི་འཇུག་གོ ཞེས་སོ།
ལན། ༡. དེའི་དོན་ནི་སྔར་ཕོ་ནི་ཕོ་དང་མོ་ལ་འཇུག ཅེས་སྤྱིར་བཏང་ནས་དམིགས་བསལ་སྔོན་འཇུག་རྣམས་རང་རང་གི་སྡེ་ཚན་དང་འཕྲད་པའི་ཚེ་ན་སྔོན་འཇུག་ཕོ་བ་ཡིག་ནི་རང་སྡེའི་མོ་བ་མ་གཉིས་ལ་མི་འཇུག་ཅིང་ཡང་སྒྲས་ཕོ་ཡིག་པ་ལའང་མི་འཇུག་པར་བསྟན་པ་དང་དེ་བཞིན་དུ་སྔོན་འཇུག་གི་མ་ནིང་ག་ད་གཉིས་ཀྱང་རང་སྡེའི་ཕོ་མོ་དག་ལ་མི་འཇུག་པས། ག་ཡིག་རང་སྡེའི་ཕོ་ཡིག་ཀ་དང་མོ་ག་ང་གསུམ་ལ་མི་འཇུག་པ་དང་ད་ཡིག་རང་སྡེའི་ཕོ་ཏ་དང་མོ་ད་ན་གསུམ་ལ་མི་འཇུག་ཅིང་སྔོན་འཇུག་གི་མོ་ཡིག་འ་ནི་རང་སྡེའི་མིང་གཞིའི་མོ་ཞ་ཟ་འ་ཡ་བཞི་ལ་མི་འཇུག་པ་དང་ཡང་སྒྲས་སྔོན་འཇུག་གི་ཤིན་ཏུ་མོ་མ་ཡིག་ནི་རང་སྡེའི་མིང་གཞིའི་མ་ནིང་ཕ་དང་མོ་བ་དང་ཤིན་ཏུ་མོ་མ་རྣམས་ལ་འཇུག་པ་མ་ཡིན་ནོ་ཞེས་པ་བསྟན་ཏོ།
ལན། དེ་ཡང་བསྐྱེད་ཅེས་པ་ལྟ་བུའི་འཕུལ་རྟེན་གྱི་བ་དང་དའི་འཇུག་ཡུལ་སྤྱིར་ས་ཀ་ཡ་གསུམ་ག་ཡིག་ཀྱང་འཇུག་ཡུལ་གཙོ་བོ་ནི། ཀ་ཡིག་ཉིད་ཡིན་པས་སྐབས་འདིར་ཡང་གང་ལ་འཇུག་པ་དེ་འཇུག་ཡུལ་གཙོ་བོ་དེ་ལ་བྱེད་དགོས་ཏེ་དེ་ལྟ་མ་ཡིན་ན་འགྱེད་ཅེས་པ་ལྟ་བུའི་ཚེ་འ་ཡིག་རང་སྡེའི་ཡ་ཡིག་ལ་འཇུག་པར་ཁས་ལེན་དགོས་པས། དེ་ལྟར་ཁས་ལེན་ན་རང་གི་སྡེ་དང་ཕྲད་པ་ན། ཕོ་ཡང་མོ་ལ་འཇུག་མི་འགྱུར། ཞེས་པ་དང་འགལ་བའི་སྐྱོན་འབྱུང་ངོ་།ཇི་ལྟར་འཇུག་པ་བཤད་པ།
ལན། འགྲེལ་ཚུལ་ནི་སྔོན་འཇུག་རྣམས་རང་རང་གི་འཇུག་ཡུལ་མིང་གཞི་རྣམས་ལ་སྒྲའི་ཚུལ་ཇི་ལྟ་བུས་འཇུག་པར་བྱེད་ཅེ་ན་(༡)སྔོན་འཇུག་གི་ཕོ་ཡིག་བ་ནི་མིང་གཞིའི་ཡི་གེ་རང་གི་འཇུག་ཡུལ་དུ་འགྱུར་པ་རྣམས་ལ་སྒྲ་དང་བྱེད་རྩོལ་དྲག་པའི་སྒོ་ནས་འཇུག་པ་དཔེར་ན། བཀའ། བཅོལ།བཏང་། བཙན། བགད་སོགས་ལྟ་བུ་དང་། (༢) མ་ནིང་ག་ད་གཉིས་ནི་སྒྲ་རྩོལ་རན་པར་འཇུག་པ་དཔེར་ན། གཅོད། དཀའ་སོགས་ལྟ་བུ་དང་།(༣) མོ་ཡིག་འ་ནི་སྒྲ་རྩོལ་ཞན་པས་འཇུག་པ་དཔེར་ན། འགའ། འཇལ་སོགས་ལྟ་བུ་དང་། (༤)ཤིན་ཏུ་མོ་མ་ནི་སྒྲ་རྩོལ་མཉམ་པ་སྟེ་ཤིན་ཏུ་ལྷོད་ཅིང་ཉམ་ཆུང་བའི་ཚུལ་གྱིས་འཇུག་པར་བྱེད་པ་དཔེར་ན། མཁན། མཆོད།མཐུན། མཚན། མགར། མཇལ་སོགས་ལྟ་བུ་ཡིན་ནོ། སྐབས་འདིར་དཀའ་གསལ་ལས། ཇི་ལྟར་འཇུག་པར་བྱེད་ཅེ་ན། ཕོ་ནི་སྒྲ་རྩོལ་དྲག་པར་འཇུགམ་ནིང་རན་པར་འཇུག་པ་ཡིན། མོ་ནི་ཞན་པའི་ཚུལ་གྱིས་ཏེ། ཤིན་ཏུ་མོ་ནི་མཉམ་པས་སོ། ཞེས་གསུངས་སོ།
ལན། ཡོད་དེ། སི་ཏུའི་ཞལ་ལུང་དུ། ཤིན་ཏུ་མོ་མ་ནི་སྒྲ་རྩོལ་མཉམ་པ་སྟེ་ཤིན་ཏུ་ལྷོད་ཅིང་ཉམ་ཆུང་བའི་ཚུལ་གྱིས་འཇུག་པར་བྱེད་དོ།ཞེས་གསུངས་ལ་འགྲེལ་བྱེད་འགས་འདིའི་མཉམ་པའི་དོན་ལ་དྲག་ཞན་མཉམ་པའི་དོན་ལ་འདོད་པ་སྣང་མོད་ཀྱང་། བརྗོད་པའི་ཚེ་སྒྲ་རྩོལ་ཤིན་ཏུ་ལྷོད་པའམ་ཞན་པར་མྱོང་བས་གྲུབ་པར་མ་ཟད་མ་ནིང་གི་འཇུག་ཚུལ་དང་ཡང་ཟློས་པར་འགྱུར་ལ་དེས་ན་དྲག་ཞན་མཉམ་མི་མཉམ་དང་སྐལ་པ་མཉམ་མི་མཉམ་སོགས་དང་ཟློས་ཕྱིར་འདིའི་རིགས་ཀྱི་མཉམ་པ་ཉམ་ཆུང་བའི་དོན་ལ་འཇུག་པར་གོ་དགོས་ཏེ། ཡུལ་ཕྱོགས་འགའ་དང་འགར་མ་ཟད། ཡུལ་དབུས་འདི་ཉིད་དུའང་ཉམ་ཆུང་བ་ལ་མཉམ་ཆུང་ཞེས་གནའ་བོའི་བརྡ་ཆད་ཀྱི་གྲགས་པ་མ་ཉམས་པར་གནས་པའི་ཕྱིར་རོ’ཞེས་གསུངས། རང་ལུགས་ནི་མཁས་དབང་དངུལ་ཆུ་པའི་འགྲེལ་ལུགས་ལྟར་འདོད་དོ།ཅི་ཕྱིར་འཇུག་པའི་གཞུང་དོན་ཤེས་པ་ལ་ཐོག་མར་ངེས་དགོས་པའི་དོན་འགའ་ཞིག་བཤད་པ།
ལན། ཐོག་མར་ངེས་དགོས་པའི་དོན་ནི་དཀའ་གསལ་ལས།ཅི་ཕྱིར་འཇུག་པར་བྱེད་ཅེ་ན། ཐོག་མར་འདི་ལྟར་ཤེས་དགོས་ཏེ།ལས་གང་ཞིག་ལ་བྱེད་པ་པོ། པགཞན་དང་དངོས་སུ་འབྲེལ་བ་ཡི། དབང་དུ་བྱས་ནས་བྱེད་པོ་དང་། དེ་ཡི་བྱེད་པ་གཉིས་པོ་ནི། དངོས་པོ་བདག་ཡིན་བྱ་ཡུལ་དང་། བྱ་བ་གཉིས་པོ་དངོས་པོ་གཞན། དེ་བཞིན་བྱེད་པ་པོ་གཞན་དང་།དངོས་སུ་འབྲེལ་མིན་ཇི་ལྟར་ཡང་། བྱ་བ་བྱས་ཟིན་འདས་པ་དང་། བྱ་བ་བྱེད་འགྱུར་མ་འོངས་པ། བྱེད་བཞིན་པ་ནི་ད་ལྟ་བ། དེ་ཕྱིར་དུས་གསུམ་དབྱེ་བས་ནི། བྱེད་ལས་དང་འབྲེལ་ངག་གི་ནི། སྦྱོར་བ་ཀུན་ལ་ཁྱབ་པ་ཡིན། བདག་གཞན་དབྱེ་བས་དེ་ཙམ་དུ། ཁྱབ་པ་མིན་ཡང་བྱེད་པོ་དང་། བྱ་ཡུལ་བསྡུ་ཕྱིར་དབྱེ་བ་དེ། མཛད་ནས་བདག་གཞན་དང་འབྲེལ་བའི། བྱ་བྱེད་རྣམས་ཀྱང་དེ་ཁོངས་བསྡུས། དེས་ན་དུས་གསུམ་དུ་དབྱེ་བ། བདག་གཞན་དབྱེ་པས་མ་ཁྱབ་པ། བསྡུ་བའི་དོན་དུ་ཤེས་དགོས་པར། གསུངས་ཀྱང་སྔོན་འཇུག་འ་ཡིག་སྐབས། བྱེད་ལས་ཙམ་དང་འབྲེལ་བ་ཡི། དངོས་པོ་བདག་ལའང་འཇུག་པ་མཐོང་། ཞེས་གསུངས་སོ།
ལན། ༡. དངོས་པོ་བདག་གི་གོ་དོན་ནི་ལས་གང་ཞིག་ལ་བྱེད་པ་པོ་གཞན་དང་དངོས་སུ་འབྲེལ་བའི་དབང་དུ་བྱས་ནས་བྱེད་པ་པོའི་དངོས་པོ་དེ་ཉིད་དང་དེའི་བྱེད་པ་དེ་དང་འབྲེལ་བའི་བྱེད་པའི་ལས་དང་བཅས་པ་ལ་དངོས་པོ་བདག་ཅེས་བྱའོ། དབྱངས་ཅན་དགའ་བའི་བློ་གྲོས་ཀྱིས་བྱེད་པ་པོ་དང་བྱེད་པ་དང་། བྱེད་པའི་ལས་རྣམས་བདག་ཡིན་ལ། ཞེས་གསུངས།དཔེར་ན། ( ༡) སློབ་མ་སྐྱོང་བ་པོ། ཤིང་གཅོད་པ་པོ། (༢) སྐྱོང་བྱེད།གཅོད་བྱེད། (༣) སྐྱོང་བར་བྱེད། སྐྱོང་ངོ་། གཅོད་དོ་ལྟ་བུ་རྣམས་དངོས་པོ་བདག་ཡིན་ནོ། ༢. དངོས་པོ་གཞན་གྱི་གོ་དོན་ནི་བྱེད་པ་པོས་བསྒྲུབ་པར་བྱ་བའི་ཡུལ་གྱི་དངོས་པོ་སྟེ་(ལས་ཀྱི་དངོས་པོ་)དང་དེ་དང་འབྲེལ་བའི་བྱ་བའི་ལས་དང་བཅས་པ་ལ་དངོས་པོ་གཞན་ཞེས་བྱའོ། དབྱངས་ཅན་དགའ་བའི་བློ་གྲོས་ཀྱིས། བྱ་བའི་ལས་དང་ལས་དངོས་ལ། དངོས་པོ་གཞན་དུ་འཇོག་པ་ཡིན། ཞེས་གསུངས། དཔེར་ན། ( ༡) སློབ་མ་བསྐྱང་བྱ། ཤིང་སོགས་གཅད་བྱ། (༢)བསྐྱང་བར་བྱ། བསྐྱང་ངོ་། གཅད་པ་བྱ། གཅད་དོ་ཞེས་པ་ལྟ་བུའོ།
ལན། སྤྱིར་ལས་ལ་དབྱེ་ན་གསུམ་སྟེ། ལས་ཀྱི་དངོས་པོ་དང་བྱེད་པའི་ལས་དང་བྱ་བའི་ལས་དང་གསུམ་མོ། དབྱངས་ཅན་དགའ་བློས་སྤྱིར་ན་ལས་ཀྱི་སྒྲ་དེ་ཡི། འཇུག་ཚུལ་གསུམ་དུ་ཤེས་བྱ་སྟེ། གཅད་བྱ་ཞེས་པ་ལས་སྒྲ་དངོས། གཅོད་པར་བྱེད་སོགས་བྱེད་པའི་ལས། གཅད་པར་བྱ་དང་གཅད་པར་བྱས། རིམ་པ་བཞིན་དུ་བྱ་བའི་ལས། མ་འོངས་པ་དང་འདས་པའོ།ཞེས་སོ།
ལན། བྱེད་པ་པོས་བསྒྲུབ་པར་བྱ་བའི་ཡུལ་གྱི་དངོས་པོ་ལ་ལས་ཀྱི་དངོས་པོ་ཞེས་ཟེར་དཔེར་ན། ལས་རྒྱུའི་དངོས་པོ་བྱ་བའི་ཡུལ་གྱི་དངོས་པོ་བྱ་བྱེད་ལས་གསུམ་གྱི་ལས་རྣམས་དོན་གཅིག་ཡིན་ནོ།
ལན། བྱེད་པའི་ལས་ནི་བྱེད་པ་པོ་དང་འབྲེལ་བའི་ལས་ཀྱི་ཆ་དེ་ལ་ཟེར་དཔེར་ན། ཤིང་མཁན་གྱིས་སྟ་རེས་ཤིང་གཅོད་པའི་བྱ་བ་ལྟ་བུའོ། དོན་དུ་གཅོད་པར་བྱེད་པའི་ལས་ལུས་ཀྱི་རྩོལ་བ་དང་འགུལ་བསྐྱོད་སོགས་བྱེད་པ་པོ་ཤིང་མཁན་གྱི་སྟེང་དུ་ཡོད་པས་བྱེད་པའི་ལས་ཞེས་ཟེར་བྱེད་པའི་ལས་གསལ་བྱེད་ཀྱི་སྒྲ་གཅོད་པར་བྱེད། གཅོད་དོ་ལྟ་བུ།
ལན། བྱ་བའི་ལས་ནི་བྱ་བའི་ཡུལ་དང་འབྲེལ་བའི་ལས་ཀྱི་ཆ་དེ་ལ་ཟེར་དཔེར་ན། ཤིང་བཅད་ནས་དུམ་བུར་སོང་བའི་ཆ་ལྟ་བུ། ཤིང་བཅད་ནས་དུམ་བུར་སོང་བའི་ཆ་ཤིང་ཁོ་རང་དང་འབྲེལ་ནས་ཡོད་པས་བྱ་བའི་ལས་ཞེས་བྱའོ། དེ་གསལ་བྱེད་ཀྱི་སྒྲ་ནི་གཅད་པར་བྱ། གཅད་དོ། ལྟ་བུའོ།
ལན། གཞན་དང་པོ་ནི་ལས་གང་ཞིག་སྒྲུབ་པར་བྱེད་མཁན་བྱེད་པ་པོ་དེར་ངོས་འཛིན་དགོས་དཔེར་ན། ཤིང་མཁན་གྱིས་ཤིང་བཅད་ལྟ་བུའི་ཤིང་མཁན་ལ་བརྗོད་པས་བདག་གཞན་གཉིས་ལས་བདག་ཡིན། གཞན་གཉིས་པ་ནི་བྱེད་པ་པོས་བསྒྲུབ་པར་བྱ་བའི་ཡུལ་གྱི་དངོས་པོའམ་ལས་ཀྱི་དངོས་པོ་དེར་ངོས་འཛིན་དགོས་དཔེར་ན། ཤིང་མཁན་གྱིས་ཤིང་བཅད་ལྟ་བུའི་གཅད་བྱའི་ཤིང་དེར་ཟེར་བས། བདག་གཞན་གཉིས་ལས་གཞན་ཡིན་པ་སྨོས་ཅི་དགོས།
ལན། བྱེད་པ་པོ་གཞན་དང་དངོས་སུ་འབྲེལ་མིན་ཇི་ལྟར་ཡང་།(༡) བྱ་བ་བྱས་ཟིན་པ་ནི་དུས་འདས་པ་ཡིན་དཔེར་ན། ཤིང་བཅད་ལས་དོན་བསྒྲུབ་པ་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་དུས་འདས་པ་སྟོན་པ་དང་ཤིང་སོགས་ཆད་ཟིན། དོན་གྲུབ་ཟིན་ལྟ་བུ་བྱེད་པ་པོ་གཞན་དང་དངོས་སུ་མ་འབྲེལ་བའི་དུས་འདས་པ་སྟོན་པའོ།(༢) བྱ་བ་བྱེད་འགྱུར་དུས་མ་འོངས་པ་ཟེར་བས། དཔེར་ན། ཤིང་གཅད་རྒྱུ། ལས་དོན་བསྒྲུབ་རྒྱུ་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་དུས་མ་འོངས་པ་སྟོན་པ་དང་ཆད་པར་འགྱུར་དང་ལས་དོན་འགྲུབ་པར་འགྱུར་ལྟ་བུ་བྱེད་པ་པོ་གཞན་དང་དངོས་སུ་མ་འབྲེལ་བའི་དུས་མ་འོངས་པ་སྟོན་པའོ། (༣) བྱ་བ་བྱེད་བཞིན་པ་ནི་དུས་ད་ལྟ་བ་ཡིན་པས་དཔེར་ན། གཅོད་བཞིན་པ། སྒྲུབ་བཞིན་པ་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་དུས་ད་ལྟ་བ་སྟོན་པ་དང༌། ཆད་བཞིན་པ།འགྲུབ་བཞིན་པ་ལྟ་བུ། བྱེད་པ་པོ་གཞན་དང་དངོས་སུ་མ་འབྲེལ་བའི་དུས་ད་ལྟ་བ་སྟོན་པའོ།
ལན། དཔེར་ན། ཡིག་མཁན་གྱིས་སྨྱུ་གུ་ཡི་གེ་འབྲི་བར་བྱེད་ཅེས་པར་ཆ་མཚོན་ན་འབྲི་བ་པོ་ཡིག་མཁན་དང་འབྲི་བྱེད་སྨྱུ་གུ་འབྲི་བར་བྱེད་པ་བྱེད་ལས་ད་ལྟ་བ་གསུམ་པོ་ནི་དངོས་པོ་བདག་ཡིན་ཞིང་བྲི་བྱའི་ལས་ཡི་གེ་དང་དེ་དང་འབྲེལ་བའི་བྱ་བའི་ལས་མ་འོངས་པ་གཉིས་ནི་དངོས་པོ་གཞན་ཡིན་པ་དང་དུས་གསུམ་གྱི་དབང་དུ་བྱས་ན་བྲི་བར་འགྱུར་ནི་མ་འོངས་པ་དང་། འབྲི་བཞིན་པ་ནི་ད་ལྟ་བ། བྲིས་ཟིན་པ་ནི་འདས་པ་བཅས་ཡིན། སྐབས་དེའི་འབྲི་བར་བྱེད་ཅེས་པ་དེ་བྱེད་ལས་ད་ལྟ་བ་ཡིན་ནོ།གཤམ་གསལ་ལྟར།འབྲི་བ་པོ། (ཡིག་མཁན།)བདག་འབྲི་བྱེད། (སྨྱུ་གུ།)འབྲི་བར་བྱེད། (བྱེད་པའི་ལས།)བྲི་བྱ། ( ཡི་གེ་)གཞན་ཐྲི་བར་བྱ། (བྱ་བའི་ལས་)བྲི་བར་འགྱུར་( མ་འོངས་པ་)དུས་གསུམ་དབང་དུ་འབྲི་བཞིན་པ་(ད་ལྟ་བ་)བྲིས་ཟིན་པ(འདས་པ)
ལན། བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་དུ་ཡིན་ཅིང་དེའི་ཞོར་ལ་བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་མཚུངས་པ་རྣམས་ཀྱང་བསྡུ་བའི་ཆེད་དུ་ཡིན།
ལན། བདག་གཞན་དང་འབྲེལ་བའི་བྱ་བྱེད་ཀྱི་སྒྲ་ཕན་ཚུན་ཤེད་མཚུངས་པ་ཞེས་པ་ནི་སྔོན་རྗེས་མིང་གསུམ་གྱི་ཡི་གེའི་ངོ་བོ་དང་སྔོན་རྗེས་ཡོད་མེད་དང་དབྱངས་ཀྱིས་བརྒྱན་མི་བརྒྱན་ཅི་རིགས་པའི་སྒོ་ནས་ཡིག་སྡེབ་མི་འའདྲ་བའི་བྱ་བའི་སྒྲ་དང་ཤེད་མཚུངས་པའི་བྱེད་པའི་སྒྲ་གཉིས་བྱ་བྱེད་ཀྱི་དོན་སྟོན་པར་སྟོབས་མཚུངས་པ་ལ་བྱ་བྱེད་ཀྱི་སྒྲ་ཕན་ཚུན་ཤེད་མཚུངས་པར་འཇོག་སྟེ།དཔེར་ན། འགེངས་པ་པོ། འགེངས་བྱེད། འགེངས་པར་བྱེད། འགེངས་སོ་ལྟ་བུ་དང་། དགང་བར་བྱ་བ། དགང་བྱ། དགང་བྱའི་སྣོད། དགང་བར་བྱ།དགང་ངོ་ལྟ་བུ་སྡེ་བ་སོགས་མི་འདྲ་ཡང་སྔ་མས་བྱེད་པ་དང་ཕྱི་མས་བྱ་བ་བསྟན་པའི་སྒྲ་གཉིས་ཕན་ཚུན་ཤེད་མཚུངས་པ་ཡིན་པས་སྔ་མ་བདག་གི་དངོས་པོ་དང་ཕྱི་མ་གཞན་གྱི་དངོས་པོའི་དབྱེ་བར་བསྡུས་པའོ།
ལན། བདག་གཞན་གྱི་དབྱེ་བས་མ་ཁྱབ་པའི་བྱ་བྱེད་ཀྱི་སྒྲ་ལྷག་མ་རྣམས་བསྡུ་ཕྱིར་ཡིན་ནོ།
ལན། བྱ་བྱེད་ཀྱི་ལས་དང་འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་སྟེ། བྱ་བའི་ལས་ཐམས་ཅད་མ་འོངས་པ་དང་བྱེད་པའི་ལས་ཐམས་ཅད་ད་ལྟ་བ་ཡིན་པས་སོ།
ལན། བདག་གཞན་གྱི་དབྱེ་བས་ནི་བྱ་བྱེད་ཀྱི་ལས་ཐམས་ཅད་ལ་མ་ཁྱབ་སྟེ་བྱེད་པ་པོ་གཞན་དང་དངོས་སུ་མ་བྲེལ་བའི་བྱ་བྱེད་ཀྱི་ལས་རྣམས་ལ་མ་ཁྱབ་པའི་ཕྱིར་རོ།
ལན། སུམ་ཅུ་པའི་སྐབས་སུ་དུས་གསུམ་འཇོག་སྟངས་ནི་དུས་ཁོ་ནའི་ཆ་ནས་བཞག་པ་ཡིན་དཔེར་ན། ན་ནིང་གི་དུས་དེ་ལ། ད་ལོའི་ལོ་འདི་ཕྱི་ལོའི་དུས་དེ་ལ་ལྟ་བུ་དང་རྟགས་འཇུག་སྐབས་དུས་གསུམ་འཇོག་སྟང་ནི་བྱ་ཚིག་གི་ཐོག་ནས་བཞག་པ་ཡིན། དཔེར་ན། བསྒྲུབས་ཟིན། སྒྲུབ་བཞིན་པ། བསྒྲུབ་རྒྱུ་ལྟ་བུ་དང་ཚད་མའི་སྐབས་གཞི་གྲུབ་པའི་ཆ་ནས་བཞག་པ་ཡིན་དཔེར་ན། སྐྱེས་ཟིན་འགག་པ་དུས་འདས་པ། སྐྱེད་ལ་མ་འགག་དུས་ད་ལྟ་བ། སྐྱེ་ལ་མངོན་པར་ཕྱོགས་པ་ནི་དུས་མ་འོངས་པ་བཅས་ཡིན་པར་འདོད་དོ།།བྱ་བྱེད་ཐ་དད་མིན་གྱི་ངོས་འཛིན་འཆད་པ།
ལན། བྱ་བ་གང་བྱེད་ཀྱང་བྱེད་པ་པོ་དང་ལས་གཉིས་ཐ་དད་དུ་ཡོད་པ་ཞིག་ལ་ཟེར་འདི་ལ་དངོས་པོ་བདག་གཞན་གྱི་དབྱེ་བ་ཡང་ཡོད་པ་སྟེ་དཔེར་ན། བཟོ་པས་ལྕགས་ལ་རྩི་བཏང་ལྟ་བུར་མཚོན་ན་བཟོ་པ་ནི་བྱེད་པ་པོའམ་དངོས་པོ་བདག་ཡིན་ཞིང་རྩི་ནི་ལས་སམ་དངོས་པོ་གཞན་ཡིན་དེས་ན་བཟོ་པ་དང་རྩི་གཉིས་ཐ་དད་ཡིན་པའི་དབང་གིས་བྱ་བྱེད་ཐ་དད་པ་ཞེས་བརྗོད་དོ།༢ 
དྲི་བ། ངབྱ་བྱེད་ཐ་དད་པའི་བྱ་ཚིག་ལ་ནང་གསེས་དབྱེ་བ་ག་ཚོད་ཡོད་དམ།
ལན། བྱ་བྱེད་ཐ་དད་པའི་བྱ་ཚིག་ལ་ནང་གསེས་དབྱེ་བ་གཙོ་བོ་གསུམ་ཡོད་དེ། ༡. སྨྲ་ཤེས་དོན་གོ་བའི་བྱེད་པ་པོ་སེམས་ལྡན་གྱིས་བྱ་བ་བྱས་པ་དཔེར་ན། ཡིག་མཁན་གྱིས་ཡི་གེ་བྲིས་ལྟ་བུ་དབྱེ་བ་དགུ་ལྡན་གྱི་ལས་ཚིག་དང་། ༢. སེམས་ལྡན་ཡིན་ཡང་སྨྲ་ཤེས་དོན་གོ་བའི་རིགས་མ་ཡིན་པའི་གང་ཟག་གིས་བྱ་བ་བྱས་པ་དཔེར་ན། རྟ་ཡིས་རྩྭ་ཟས་ལྟ་བུ། དབྱེ་བ་བདུན་ལྡན་གྱི་ལས་ཚིག་དེ་ལས་སྐུལ་ཚིག་མི་འཇུག་གོ ༣. སེམས་མེད་བེམ་པོའི་རང་བཞིན་གྱི་བྱེད་པས་བྱ་བ་བྱས་པ་དཔེར་ན། སེར་བས་ལོ་ཏོག་བཅོམ་དང་ཆུས་ཤོག་བུ་ཁྱེར་ལྟ་བུ། དབྱེ་བ་བདུན་ལྡན་གྱི་ལས་ཚིག་དེ་ལ་དེ་བས་ཀྱང་སྐུལ་ཚིག་མི་འཇུག་གོ
ལན། དཔེར་ན། དགེ་རྒན་གྱིས་བརྩེ་བས་སློམ་མ་སྐྱོང་ཞེས་པ་ལྟ་བུར་མཚོན་ན་དགེ་རྒན་བྱེད་པ་པོའམ་དངོས་པོ་བདག་སློབ་མ་ལས་སམ་དངོས་པོ་གཞན་སྐྱོང་བར་བྱེད་ཅེས་པ་ནི་བྱེད་པའི་ལས། བསྐྱང་བར་བྱ་ཞེས་པ་ནི་བྱ་བའི་ལས། སྐྱོང་བར་འགྱུར་ཞེས་པ་ནི་བྱེད་ལས་མ་འོངས་པ། སྐྱོང་བཞིན་པ་ཞེས་པ་ནི་ད་ལྟ་བ། བསྐྱངས་ཟིན་པ་ནི་དུས་འདས་པ། སྐྱོངས་ཤིག་ཅེས་པ་སྐུལ་ཚིག མ་སྐྱོངས་ཞེས་པ་ནི་དགག་སྒྲའི་སྐུལ་ཚིག་སྟེ་དབྱེ་བ་དགུ་ཡོད།
ལན། དཔེར་ན། རྟ་ཡིས་རྩྭ་ཟས་ལྟ་བུར་མཚོན་ན། རྟ་བྱེད་པ་པོའམ་དངོས་པོ་བདག རྩྭ་ལས་སམ་དངོས་པོ་གཞན། ཟ་བར་བྱེད་བྱེད་པའི་ལས། ་བཟའ་བར་བྱ་བྱ་བའི་ལས། ཟ་བར་འགྱུར་བྱེད་ལས་མ་འོངས་པ། ཟ་བཞིན་པ་ད་ལྟ་བ། བཟས་ཟིན་འདས་པ་བཅས་ལས་ཟོ་ཞིག་དང་མ་ཟ་ཞེས་བཤད་སྲོལ་མེད་པ་ཡིན་པས་འདི་རིགས་ལ་དབྱེ་བ་བདུན་ལྡན་གྱི་ལས་ཚིག་ཅེས་བརྗོད།
ལན། དཔེར་ན། སེར་བས་ལོ་ཏོག་བཅོམ་ཞེས་པ་ལྟ་བུར་མཚོན་ན། སེར་བ་བྱེད་པ། ལོ་ཏོག་ལས། འཇོམས་པར་བྱེད་བྱེད་པའི་ལས་གཞོམ་པར་བྱ་བྱ་བའི་ལས། འཇོམས་པར་འགྱུར་བྱེད་ལས་མ་འོངས་པ། འཇོམས་བཞིན་པ་ད་ལྟ་བ། བཅོམ་ཟིན་འདས་པ་བཅས་ལས། ཆོམ་ཞིག་དང་མ་འཇོམས་ཞེས་པའི་བཤད་སྲོལ་ནི་དེ་བས་ཀྱང་མེད་པ་ཡིན། འདིའང་དབྱེ་བ་བདུན་ལྡན་གྱི་ལས་ཚིག་གོ།
ལན། འདི་ལ་ཞིབ་ཏུ་བརྟགས་ན་བྱ་བ་དེ་འགྲུབ་པའི་རྒྱུ་ཞིག་མེད་པ་མི་སྲིད་ཀྱང་བྱ་བ་དེ་འགྲུབ་བཞིན་པའི་སྐབས་བྱེད་པ་པོ་དངོས་སུ་མི་སྣ་བའམ་ཡང་ན་བྱེད་པ་པོ་དང་ལས་གཉིས་ཀ་ཐ་དད་དུ་མི་སྣང་བཏགས་པ་ཡིན་ལ་འདི་རིགས་ལ་དངོས་པོ་བདག་གཞན་གྱི་དབྱེ་བ་འབྱེད་དུ་མེད་པ་ཡིན་ནོ།
ལན། བྱ་བྱེད་ཐ་མི་དད་པའི་བྱ་ཚིག་ལ་ནང་གསེས་དབྱེ་བ་གཙོ་བོ་གསུམ་ཡོད་དེ། ༡. སྨྲ་ཤེས་དོན་གོ་བ་སེམས་ལྡན་ཡིན་པའི་བྱ་བྱེད་ཐ་མི་དད་པ་དཔེར་ན། ཡིག་མཁན་གདན་ལ་བཞུགས་ལྟ་བུར་མཚོན་ན་བཞུགས་པ་པོའམ་སྐབས་དེའི་བྱེད་པ་པོ་ཡིག་མཁན་ཡིན་པ་དང་གང་བཞུགས་པར་བྱ་རྒྱུའི་ལས་སམ་དངོས་པོ་གཞན་ཡང་ཡིག་མཁན་ལས་གཞན་པའི་དངོས་པོ་མེད་པས་བྱ་བྱེད་ཐ་མི་དད་པ་ཞེས་བརྗོད། འདི་ལ་དངོས་པོ་བདག་གཞན་གྱི་དབྱེ་བ་མེད་ཀྱང་བཞུགས་རྒྱུ། བཞུགས་བཞིན་པ། བཞུགས་ཟིན་པ་སྟེ་དུས་གསུམ་དང་བཞུགས་ཤིག་སྐུལ་ཚིག་དང་མ་བཞུགས་ཞེས་དགག་སྒྲའི་སྐུལ་ཚིག་བཅས་ཀྱི་དབྱེ་བ་ཡོད་པས་འདི་རིགས་ལ་དབྱེ་བ་ལྔ་ལྡན་གྱི་ལས་ཚིག་ཅེས་བརྗོད་པ་ཡིན། བདག་ཤར་དུ་འགྲོ་ལྟ་བུ་ལ་རིགས་བསྒྲེ། ༢. སྨྲ་ཤེས་དོན་གོ་བ་མིན་ལ་སེམས་ལྡན་ཡིན་པའི་བྱ་བྱེད་ཐ་མི་དད་པ་དཔེར་ན། འཕྱི་བ་ཁུང་དུ་འཛུལ་ཞེས་པ་ལྟ་བུར་མཚོན་ན་འཛུལ་རྒྱུ་དང་འཛུལ་བཞིན་པ་འཛུལ་ཟིན་པ་སྟེ་དུས་གསུམ་གྱི་དབྱེ་བ་ལས་སྐུལ་ཚིག་དང་དགག་སྒྲའི་སྐུལ་ཚིག་གཉིས་ཀྱི་བཤད་སྲོལ་ལས་ཉ་ཆུ་རུ་འཛུལ་ལྟ་བུ་ལ་རིགས་བསྒྲེ། ༣. བྱ་བ་བྱེད་པའི་གནས་སྐབས་སུ་བྱེད་པ་པོ་གཞན་དངོས་སུ་མི་སྣང་བའམ་བྱེད་པ་སེམས་མེད་དང་ལས་གཉིས་ངོ་བོ་གཅིག་པའི་པའི་བྱ་བྱེད་ཐ་མི་དད་པ་དཔེར་ན། རྫ་མཁན་གྱི་འཁོར་ལོ་འཁོར། ལྕགས་གསེར་དུ་གྱུར། དཀར་ཡོལ་ཆག ཉི་མ་ཤར། མེ་ཏོག་སྐྱེས། ཆར་པ་བབ་སོགས་ཀྱི་འཁོར། གྱུར། ཆག ཤར། སྐྱེས། བབ། སོགས་ཀྱང་བྱ་བྱེད་ཐ་མི་དད་པའི་བྱ་ཚིག་ཡིན་པས་འདི་རིགས་ལའང་དུས་གསུམ་གྱི་དབྱེ་བ་ཙམ་ལས་མེད།
ལན། ལ་དོན་སྐབས་ཀྱི་དེ་ཉིད་ནི་བྱ་ལས་ངོ་བོ་གཅིག་པ་ཡིན་པར་ལ་དོན་གྱི་ཕྲད་སྦྱར་དགོས། དཔེར་ན། མེ་རུ་འབར་ལྟ་བུར་མཚོན་ན་འབར་བའི་བྱ་བ་དེ་རྣམ་དབྱེའི་ཕྲད་སྦྱར་སའི་མེ་དེའི་ངོ་བོར་གྲུབ་པ་ཡིན་ལ་བྱ་བྱེད་ཐ་མི་དད་པ་ནི་བྱེད་པ་པོ་(བྱེད་པ་) དང་ལས་གཉིས་ཀ་ཐ་དད་དུ་མི་སྣང་བ་དཔེར་ན། བདག་འགྲོ་ལྟ་བུར་མཚོན་ན་འགྲོ་བ་པོ་དང་འགྲོ་བྱ་གཉིས་ཀ་བདག་ལས་གཞན་ལོགས་སུ་སྟོན་རྒྱུ་མེད་པས་ན་དེ་གཉིས་ལ་ཁྱད་པར་ཡོད་དོ།
ལན། དཔེར་ན། བཀྲ་ཤིས་ཀྱིས་ཡི་གེ་བྲིས་ཞེས་པ་བྱ་བྱེད་ཐ་དད་པའི་དཔེར་བརྗོད་ཡིན་པས་བྱེད་པ་པོ་བཀྲ་ཤིས་དང་དེས་བསྒྲུབ་པར་བྱ་བའི་ལས་ཀྱི་དངོས་པོ་ཡི་གེ་གཉིས་ཕན་ཚུན་ལྟོས་གྲུབ་ཀྱི་ཚུལ་དུ་སོ་སོར་གནས་ཤིང་གཅིག་ཡོད་ན་གཅིག་ཤོས་དེའང་ངེས་པར་དུ་ཡོད་དགོས་ལ་བྱེད་པ་པོ་བཀྲ་ཤིས་ལའང་བྱེད་སྒྲ་ཐོབ་པ་ཡིན། བཀྲ་ཤིས་གདན་ལ་བཞུགས་ཞེས་པ་བྱ་བྱེད་ཐ་མི་དད་པའི་དཔེར་བརྗོད་ཡིན་པས། བཞུགས་པ་པོ་བཀྲ་ཤིས་ཡིན་ཟེར་ཆོག་ཀྱང་། དེ་ལ་ལྟོས་པའི་བཞུགས་བྱ་གཞན་ཐ་དད་དུ་འཇོག་ཏུ་མེད་ཅིང་།གཅིག་ཡོད་ན་གཅིག་ཤོས་དེ་གཏན་ནས་ཡོད་དུ་མི་རུང་ལ་བཞུགས་པ་པོ་བཀྲ་ཤིས་ལ་བྱེད་སྒྲ་མི་ཐོབ་པ་ཡིན་པ་བཅས་ཀྱི་ཁྱད་པར་ཡོད་དོ། ལ་ལ
ལན། “བསྐྱོད”ཅེས་པའི་བྱ་ཚིག་དེ་བྱ་བྱེད་ཐ་དད་པ་དང་། བྱ་བྱེད་ཐ་མི་དད་གཉིས་ཀར་འགྲོ་བས་ཁྱབ་སྟེ། དཔེར་ན། རླུང་གིས་དར་དམར་བསྐྱོད་ལྟ་བུ་བྱ་བྱེད་ཐ་དད་པ་ལ་འཇུག་པ་དང་། ང་ཚོ་མདུན་དུ་བསྐྱོད་ལྟ་བུ་བྱ་བྱེད་ཐ་མི་དད་པ་ལ་འཇུག་པའོ།
ལན། བརྡ་སྤྲོད་སུམ་ཅུ་པའི་ལ་དོན་སྐབས་སུ་གཙོ་བོར་ལ་དོན་རྣམ་པ་བདུན་གྱི་ཕྲད་འཇུག་པའི་ཡུལ་དེར་ངོས་འཛིན་དགོས། དཔེར་ན་ཤིང་རྭ་བསྐྱོད་ལྟ་བུའི་ཤིང་རྭ་དེ་ཡིན་པ་དང༌། བརྡ་སྤྲོད་རྟགས་འཇུག་སྐབས་འདིར་བྱེད་པ་པོས་གང་བསྒྲུབ་པར་བྱ་བའི་ལས་ཀྱི་དངོས་པོ་སྟེ་བྱ་བྱེད་ལས་གསུམ་གྱི་ལས་དེར་ངོས་འཛིན་དགོས་པས་སྤྱིར་བཏང་བྱས་ན་ལ་དོན་གྱི་ཕྲད་མི་འཇུག་གོ དཔེར་ན།ཤིང་མཁན་གྱིས་ཤིང་བཅད་ལྟ་བུའི་གཅད་བྱའི་ཤིང་དེ་ཡིན་ནོ།
ལན། བྱེད་པ་པོས་གང་བསྒྲུབ་པར་བྱ་བའི་ལས་ཀྱི་དངོས་པོ་སྟེ་བྱ་བྱེད་ལས་གསུམ་གྱི་ལས་དེར་མང་ཆེ་བའི་དབང་གིས་ལ་དོན་གྱི་ཕྲད་མི་འཇུག་ལ་དམིགས་བསལ་ཉུང་ཤས་ལ་འཇུག་པའི་གོ་རྒྱུ་བསྟན་པས་དཔེར་ན། སྟ་རེས་ཤིང་ལ་བསྣུན་ལྟ་བུར་མཚོན་ན། ལ་དོན་སྦྱར་བའི་ཡུལ་ཡང་ཤིང་ཡིན་ལ།བྱེད་པ་པོས་ལས་རྒྱུའམ་གཅད་རྒྱུ་དེ་ཡང་ཤིང་ཡིན་པས་ཤིང་དེ་ལས་ལོགས་སུ་བྱ་བྱེད་ལས་གསུམ་གྱི་ལས་ཀྱང་འཇོག་རྒྱུ་མེད་ངོ། གཞན་ཡང་། མིག་གིས་གཟུགས་ལ་ལྟ། སྒྲ་ལ་ཉན། དྲི་ལ་སྣོམ་སོགས་ཆེས་ཉུང་ཤས་ཀྱི་དངོས་པོ་གཞན་ལ་ལ་དོན་འབྲི་སྲོལ་ཡོད་པའང་ཤེས་དགོས་པ་ཡིན།མདུན་ཕྱོགས་གབྱ་བྱེད་ལས་གསུམ་གྱི་ངོས་འཇིན་ཅུང་ཟད་འཆད་པ།
ལན། བྱ་བ་གང་ཞིག་བྱེད་པ་པོ་གཞན་དང་དངོས་སུ་འབྲེལ་བ་སྟེ་བྱ་བྱེད་ཐ་དད་པའི་སྐབས་ཀྱི་བྱེད་པ་པོ་དང་བྱེད་པ་གཉིས་ལ་བྱེད་ཅེས་པའི་ཐ་སྙད་འཇུག་པ་དང་། གང་བསྒྲུབ་པར་བྱ་བའི་ལས་སམ་དངོས་པོ་གཞན་ལ་ལས་ཞེས་པའི་ཐ་སྙད་འཇུག་པ་དང་བྱེད་པ་པོས་བྱ་བ་བྱེད་པ་ལ་བྱ་ཞེས་པའི་ཐ་སྙད་འཇུག་པ་ཡིན། འདིའི་སྐབས་ཀྱི་བྱ་ཞེས་པའི་བྱ་བ་ལ་གཉིས་ཏེ་བྱེད་པ་པོའི་ལས་ཏེ་བྱེད་ལས་དང་བྱ་བའི་ཡུལ་ལ་ཡོད་པའི་ལས་ཏེ་བྱ་ལས་གཉིས་ཚོགས་གྱི་བྱ་བ་ལ་གོ་དགོས་པ་ལས་ཡ་བྲལ་གྱི་བྱ་བ་མིན་པ་ཤེས་དགོས། དཔེར་ན། མགར་པས་ནན་ཏན་གྱིས་ལྕགས་བརྡུངས་ལྟ་བུར་མཚོན་ན། མགར་བ་ནི་བྱེད་པ་པོ་དང་ནན་ཏན་ནི་བྱེད་པ་དེ་གཉིས་ལ་བྱ་བྱེད་ལས་གསུམ་གྱི་བྱེད་ཅེས་པ་དང་བརྡུང་བྱའི་ལྕགས་ལ་བྱ་བྱེད་ལས་གསུམ་གྱི་ལས་ཟེར་ལ། བརྡུངས་བ་ནི་བྱ་བྱེད་ལས་གསུམ་གྱི་བྱ་བ་ཞེས་བརྗོད། དེ་ཡང་ཤེས་བདེ་བར་བྱས་ན།མགར་བས་ནན་ཏན་གྱིས་ལྕགས་བརྡུངས།བྱེད་པ་པོ། བྱེད་པ།བྱེད། ལས། བྱ་བ། བདག གཞན། དུས་འདས་པ།
ལན། དཔེར་ན། ཤིང་མཁན་གྱིས་སྟ་རེས་ཤིང་བཅད་ལྟ་བུར་མཚོན་ན་གཅོད་པ་པོ་ཤིང་མཁན་ནི་གྱེད་པ་པོ་དང་གཅོད་བྱེད་སྟ་རེ་ནི་བྱེད་པ་ཡིན་ཞིང་དེ་གཉིས་ཀ་དངོས་པོ་བདག་གཞན་གཉིས་ཀྱི་ནང་ནས་བདག་དང་བྱ་བྱེད་ལས་གསུམ་གྱི་ནང་ནས་བྱེད་པ་དང་དུས་གསུམ་གྱི་ནང་ནས་ད་ལྟ་བར་གཏོགས་སོ། གཅོད་པར་བྱེད་ལྟ་བུ་བྱེད་པ་པོ་དང་འབྲེལ་བའི་བྱེད་ལས་གསལ་བྱེད་ཀྱི་སྒྲ་ནི་དངོས་པོ་བདག་གཞན་གཉིས་ཀྱི་ནང་ནས་བདག་དང་བྱ་བྱེད་ལས་གསུམ་གྱི་ནང་ནས་བྱ་བ་ཡིན་ལ་དུས་གསུམ་གྱི་ནང་ནས་ད་ལྟ་བར་གཏོགས་སོ།གཅད་བྱའི་ཤིང་ནི་ལས་སམ་བྱ་ཡུལ་ཡིན་ཞིང་དེ་ནི་དངོས་པོ་བདག་གཞན་གཉིས་ཀྱི་ནང་ནས་གཞན་དང་བྱ་བྱེད་ལས་གསུམ་གྱི་ནང་ནས་ལས་ཡིན་ལ་དུས་གསུམ་གྱི་ནང་ནས་མ་འོངས་པར་གཏོགས་སོ། གཅད་པར་བྱ་ནི་བྱ་བའི་ཡུལ་དང་འབྲེལ་བའི་བྱ་ལས་གསལ་བྱེད་ཀྱི་སྒྲ་ནི་དངོས་པོ་བདག་གཞན་གཉིས་ཀྱི་ནང་ནས་གཞན་དང་བྱ་བྱེད་ལས་གསུམ་གྱི་ནང་ནས་བྱ་བ་ཡིན་ལ་དུས་གསུམ་གྱི་ནང་ནས་མ་འོངས་པར་གཏོགས་སོ། བཅད་ལྟ་བུ་བྱ་བྱེད་ལས་གསུམ་ཆ་ཚང་བའི་བྱ་བ་བྱས་ཟིན་འདས་པ་སྟོན་པ་ནི་དུས་གསུམ་གྱི་ནང་ནས་འདས་པ་ཡིན་པ་སྨོས་ཅི་དགོས་དངོས་པོ་བདག་གཞན་གཉིས་ལས་གང་ཡང་མིན། དེ་ཡང་ཤེས་བདེ་བར་བྱས་ན།ཤིང་མཁན་གྱིས་སྟ་རེས་ཤིང་བཅད།བྱེད་པ་པོ། བྱེད་པ།བྱེད། ལས། བྱ་བ།བདག་གཞན། དུས་འདས་པ།གོང་གསལ་དཔེར་བརྗོད་འདི་ལྟ་བུའི་ནང་ཤིང་གཅད་ས་ལྕང་རྭའམ་ནགས་ཚལ་ནི་གཅད་ཡུལ་ཡིན་པས་དེ་དངོས་སུ་གསལ་ཡོད་ན་དཀར་ལེབ་དྲུང་ཡིག་སོགས་ཀྱིས་བཞེད་ལུགས་བཞིན་དངོས་པོ་བདག་གཞན་གཉིས་ལས་གཞན་དུ་འཇོག་ཀྱང་འགྲིག་ལ་བྱ་བྱེད་ལས་གསུམ་གྱི་ལས་མིན་པ་ཤེས་དགོས་སོ།
ལན། ༡. དོན་ནི་སྔོན་འཇུག་གི་ཕོ་བ་ཡིག་ནི་བྱེད་པ་པོ་གཞན་དང་དངོས་སུ་འབྲེལ་བའི་བྱ་བ་བྱས་ཟིན་པ་འདས་པ་བསྒྲུབ་པའི་ཕྱིར་དང་དངོས་པོ་བདག་གཞན་གཉིས་ལས་གཞན་བྱ་བའི་ཡུལ་དང་བྱ་བ་བསྒྲུབ་པའི་ཕྱིར་འཇུག་གོ དཔེར་ན། ( ༡) ལས་དོན་བསྒྲུབས་སོ་ལྟ་བུ་འདས་པ་ལ་འཇུག་པ་དང་། (༢) བསྒྲུབ་བྱའི་དོན། བསྒྲུབ་བྱ། བསྒྲུབ་པར་བྱ་བ་ལྟ་བུ་གཞན་བྱ་བའི་ཡུལ་ལ་འཇུག་པ་དང་བསྒྲུབ་པར་བྱ། བསྒྲུབ་བོ་ལྟ་བུ་བྱ་བའི་ཡུལ་དེ་དང་འབྲེལ་བའི་བྱ་བའི་ལས་ལ་འཇུག་པའོ། །༢. དེའི་ཐད་དུ་དཀའ་གསལ་ལས།དེ་ལྟར་ངེས་ནས་ཕོ་ཡིག་བ། བསྒྲུབས་སོ་ལྟ་བུ་འདས་པ་དང་། བསྒྲུབ་བྱའི་ལྷ་དང་བསྒྲུབ་པར་བྱ། ཞེས་སོགས་དངོས་པོ་གཞན་ལ་འཇུག ཅེས་གསུངས་སོ།
ལན། ༡. དོན་ནི་སྔོན་འཇུག་གི་མ་ནིང་ག་ད་གཉིས་པོ་ནི་བྱེད་པ་པོ་གཞན་དང་དངོས་སུ་འབྲེལ་བའི་དངོས་པོ་བདག་གཞན་གཉིས་ཀ་བསྒྲུབ་པའི་ཕྱིར་དང་དེ་གཉིས་སུ་མ་གཏོགས་པའི་དུས་གསུམ་ལས་ད་ལྟ་བ་སྟོན་པའི་ཕྱིར་འཇུག་གོ དཔེར་ན། ( ༡) གཅོད་པ་པོ། གཅོད་བྱེད། གཅོད་པར་བྱེད། དཀྲི་བ་པོ། དཀྲི་བྱེད། དཀྲི་བར་བྱེད་ལྟ་བུ་དངོས་པོ་བདག་ལ་འཇུག་པ་དང་། (༢) གཅད་བྱའི་ཤིང་། གཅད་པར་བྱ།”དཀྲི་བྱའི་སྣལ་མ། དཀྲི་བར་བྱ་ལྟ་བུ་དངོས་པོ་གཞན་ལ་འཇུག་པ་དང་། (༣) གཅོད་བཞིན་པ། དཀྲི་བཞིན་པ་ལྟ་བུ་དུས་ད་ལྟ་བ་ལ་འཇུག་པའོ།༢. དེའི་ཐད་དུ་དཀའ་གསལ་ལས། མ་ནིང་ག་ད་གཉིས་པོ་ནི།གཅོད་པ་པོ་དང་གཅོད་པར་བྱེད། གཅོད་པར་འགྱུར་དང་དཀྲི་བ་པོ། དཀྲི་བར་བྱེད་དང་དཀྲི་བར་འགྱུར། ཞེས་སོགས་དངོས་པོ་བདག་དོན་དང་།གཅད་བྱའི་ཤིང་དང་གཅད་པར་བྱ། དཀྲི་བྱའི་སྣལ་མ་དཀྲི་བར་བྱ། ཞེས་སོགས་དངོས་པོ་གཞན་དོན་དང་། གཅོད་བཞིན་པ་དང་དཀྲི་བཞིན་པ། ཞེ་ཞེས་སོགས་ད་ལྟ་བསྒྲུབ་ཆེད་འཇུག །ཅེས་གསུངས་སོ།
ལན། ༡. གོ་དོན་ནི་སྔོན་འཇུག་གི་མོ་འ་ཡིག་ནི་དངོས་པོ་བདག་གཞན་གཉིས་ལས་བདག་དང་བྱེད་པ་པོ་གཞན་དང་དངོས་སུ་འབྲེལ་མ་འབྲེལ་ལ་མ་ལྟོས་པར་བདག་གཞན་གྱི་ཁོངས་སུ་མ་འདུས་པའི་དུས་ད་ལྟ་བ་པ་ག དཔེར་ན། (༡)མདུད་པ་བ་འགྲོལ་འགྲོལ་བྱེད། འགྲོལ་བར་བྱེད། འཆད་པ་པོ། འཆད་བྱེད།འཆད་པར་བྱེད་ལྟ་བུ་དངོས་པོ་བདག་ལ་འཇུག་པ་དང་། (༢)འགྲོལ་གྱིན་འདུག་འཆད་བཞིན་པ་སོགས་དང་འཁྱིལ་བཞིན་པ་སོགས་དུས་ད་ལྟ་བ་འཇུག་གོ (༣)འགྲོལ་བར་འགྱུར། འཆད་པར་འགྱུར་སོགས་དང་། འཁྱིལ་བར་འགྱུར་སོགས་དུས་མ་འོངས་པར་འཇུག་པ་བཅས་དུས་ད་ལྟ་བ་དང་མ་འོངས་པ་གཉིས་ནི་བྱེད་ཚིག་ཉིད་ལ་ཚིག་གྲོགས་ཀྱིས་བསྒྱུར་དགོས་པ་ཡིན་ནོ།༢. དེའི་ཐད་དུ་དཀའ་གསལ་ལས། མོ་ཡིག་འ་ནི་འཆད་པ་པོ།འཆད་པར་བྱེད་དང་འཆད་པར་འགྱུར། ཞེས་སོགས་དངོས་པོ་བདག་དངོས་དང་།འགྲོ་བ་པོ་དང་འགྲོ་བར་བྱེད། ཅེས་སོགས་བདག་དོན་ཕལ་པ་དང་། འཁྱིལ་ལོ་ཞེས་སོགས་ད་ལྟ་དང་། འཁྱིལ་བར་འགྱུར་སོགས་མ་འོངས་འཇུག ཅེས་གསུངས་སོ།
ལན། ༡. གོ་དོན་ནི་སྔོན་འཇུག་གི་ཤིན་ཏུ་མོ་མ་ཡིག་ནི་སྔར་བཤད་པའི་བདག་གཞན་དང་དུས་གསུམ་གྱི་བྱེ་བྲག་མེད་པར་ཐམས་ཅད་ལ་མཉམ་པ་སྟེ་མཚུངས་པ་ཉིད་བསྒྲུབ་པའི་ཕྱིར་འཇུག་གོ དཔེར་ན། ( ༡)མཁས་པ་པོ། མཁས་བྱེད། མཁས་པར་བྱེད་ལྟ་བུ་དངོས་པོ་བདག་ལ་འཇུག་པ་དང་། (༢)མཁས་བྱའི་གནས། མཁས་པར་བྱ་ལྟ་བུ་དངོས་པོ་གཞན་ལའཇུག་པ་དང་། (༣) མཁས་པར་བྱས་ལྟ་བུ་དུས་འདས་པ་དང་མཁས་བཞིན་པ་ལྟ་བུ་ད་ལྟ་བ་དང་མཁས་པར་འགྱུར་རོ་ནི་མ་འོངས་པ་ལ་འཇུག་པ་སོགས་འཇུག་ཡུལ་གཞན་ལའང་རིགས་བསྒྲེ་མཛོད། ༢. དེའི་ཐད་དུ་དཀའ་གསལ་ལས། ཤིན་ཏུ་མོ་ཡི་མ་ཡིག་ནི། བདག་གཞན་དུས་གསུམ་མཉམ་པར་འཇུགཅེས་གསུངས་སོ།
ལན། ཕོ་བ་ཡིག་འདས་པ་དང་། གཞན་བསྒྲུབ་མ་འོངས་པ་ལ་:འཇུག་པ་རྩ་བ་ལས་དངོས་སུ་བསྟན་པ་ནི་གཙོ་ཆེ་བ་ལ་དགོངས་ཀྱི་ཤུགས་བསྟན་དུ་དུས་ད་ལྟ་བ་དང་སྐུལ་ཚིག་ལ་འཇུག་པ་དུ་མ་ཡོད་དེ་དཔེར་ན།གཟུགས་མི་འགྱུར་བའི་ལས་ཚིག་ལས་ད་ལྟ་བ་ལ་འཇུག་པ། བཀན་བྱེད།བསྟོད་བྱེད། བསྔགས་བྱེད་སོགས་དང་གཟུགས་འགྱུར་གྱི་ལས་ཚིག་ལས་ད་ལྟ་བ་ལ་འཇུག་པ་སྨན་བསྐུ་བྱེད། གྲངས་ཀའི་བགྲང་བྱེད། རྙོག་མ་བགྲུང་བྱེད་སོགས་དང་། སྐུལ་ཚིག་ལའང་བཀན་ཅིག་བསྟོད་ཅིག གཞུང་བདུངས་ཤིག་ལ་སོགས་པ་འདིས་མཚོན་ནོ།
ལན། དེ་ནི་ཡོད་དེ་དོན་གྱིས་གོ་དགོས་པ། བགོ་བ། བཅིབ་པ།བཏུང་བ། བདུག་པ། བཞོ་བ། བཟའ་བ། བཤའ་བ་སོགས་ལ་བྱ་ཚིག་མེད་ཀྱང་དངོས་པོ་གཞན་ལ་འཇུག་གོ། སྐབས་འདིའི་བྱ་ཚིག་ཅེས་པ་ནི་བྱ་ཞེས་པའི་ཚིག་གྲོགས་སྦྱར་དགོས་མེད་ལ་བརྗོད་པ་ཡིན།
ལན། རྩ་བར། མ་ནིང་གཉིས་ཀ་ཞེས་པའི་གཉིས་ནི་བྱེད་པ་པོ་གཞན་དང་དངོས་སུ་འབྲེལ་བའི་དངོས་པོ་བདག་དང་གཞན་གཉིས་ལ་གསུངས། གཉིས་དེ་ནི་མ་ནིང་ག་ད་གཉིས་ལ་ངོས་བཟུང་ན་གོ་བ་འཆོལ་བའོ།
ལན། དེ་ནི་ཡོད་དེ་དོན་གྱི་གོ་དགོས་པ། གདམས་བྱ་ལ་གདམས་པ་དང་རྩྭ་ལ་གཟན་པ་སོགས་བྱ་ཚིག་སྦྱར་བ་ལ་ལྟོས་མི་དགོས་པར་བྱ་ཡུལ་གྱི་སྒྲ་མཚོན་པར་འཇུག་གོ།དུས་གསུམ་སྤྱི་དང་བྱེ་བྲག་ཐོར་བུའི་སྐོར།
ལན། ༡. མཚན་ཉིད་ནི་བྱ་ཚིག་མ་ནིང་བྱེད་པ་མོ་ཡིས་འཕུལ།པ་སྡེ་ལས་གཞན་འདས་ཚིག་ཕོ་ཡིས་འཕུལ། སྒྲ་གདངས་ཐ་དད་མགོ་ཅན་མེད་ངེས་ལ། བརྗོད་བདེར་བྱེད་ཚིག་མ་ནིང་འགྱུར་ཡང་སྲིད། ཅེས་སོ།༢. དཔེར་བརྗོད། ( ༡)བྱ་ཚིག་མ་ནིང་བྱེད་པ་མོས་འཕུལ་བ་དང་འདས་ཚིག་ཕོས་འཕུལ་བ་ལམ་སོགས། དགག་བྱ། འགོག་བྱེད། བཀག་པ།ཁོག་ཅིག་ལྟ་བུ། (༢) སྒྲ་གདངས་ཐ་དད་མགོ་ཅན་མེད་པར་བྱེད་ཚིག་མ་ནིང་གིས་འཕུལ་བ་ཤིང་སོགས། གཅད་བྱ། གཅོད་བྱེད། བཅད་པ། ཆོད་ཅིག་ལྟ་བུ། (༣)མགོ་ཅན་མེད་ངེས་བརྗོད་བདེའི་དབང་གིས་བྱེད་ཚིག་མ་ནིང་གིས་འཕུལ་བ་ལོགས་སུ་དགར་བྱ། དགར་བྱེད། བཀར་ཟིན། བཀར་ཅིག་ལྟ་བུ།
ལན། སྔོན་འཇུག་ལྔ་ལས་ཤིན་ཏུ་མོ་མ་ཡིག་ཕུད་པས་གཞན་བཞིས་དུས་གསུམ་གྱི་རྣམ་གཞག་སྟོན་པས་མང་ཆེ་བའི་དབང་གིས་དུས་གསུམ་སྤྱིར་བཏང་ཞེས་བརྗོད་པ་ཡིན།
ལན། ༡.མཚན་ཉིད་ནི་བྱ་ཚིག་ཕོ་ཡིས་འཕུལ་ལ་འདས་པའང་དེ། བྱེད་ཚིག་ཕལ་ཆེར་འཕུལ་མེད་ཅན་དུ་ངེས། སྐབས་འགར་འདས་ལ་རྗེས་འཇུག་ས་རྐྱང་གིས། ཚིག་ནུས་སྟོན་ལ་མགོ་ཅན་མང་བའི་སྡེ།༢. དཔེར་བརྗོད་( ༡) བྱ་འདས་ཕོས་འཕུལ་ཞིང་བྱེད་ཚིག་ལ་འཕུལ་མེད་པ། དཔེར་ན། དཔེ་དེབ་སོགས། བཀླག་བྱ། ཀློག་བྱེད་བཀླགས་པ།ཀློགས་ཤིག་ལྟ་བུ། (༢) བྱ་འདས་གཉིས་ལ་ཕོས་འཕུལ་ཞིང་བྱེད་ཚིག་ལ་མ་ནིང་དང་མོས་འཕུལ་བ་དཔེར་ན། ཉམས་མྱོང་སོགས་བསག་བྱ། གསོག་བྱེད།བསགས་པ། གསོགས་ཤིག་ལྟ་བུ། གད་མོ་སོགས་གད་བྱ། དགོད་བྱེདབགད་པ། དགོད་ཅིག་ལྟ་བུ། རྒྱགས་ཕྱེ་སོགས་བཏག་བྱ། འཐག་བྱེད།བཏགས་པ། ཐོགས་ཤིག་ལྟ་བུ། ༣. སྐབས་འགར་འདས་སྐུལ་གཉིས་ས་རྐྱང་གིས་སྟོན་པ། དཔེར་ན། གོ་གནས་སོགས། བསྐོ་བྱ། སྐོ་བྱེད། བསྐོས་པ།སྐོས་ཤིག་ལྟ་བུ།
ལན། ཁྱད་ཆོས་བཞི་ནི། ༡. བྱ་འདས་གཉིས་ལ་སྔོན་འཇུག་ཕོ་བ་ཡིག་གིས་འཕུལ་བ། ༢.བྱེད་ཚིག་ཕལ་ཆེར་ལ་འཕུལ་མེད་པ་དང་འཚམ་རེ་འཕུལ་ཡོད་པ་གཉིས་དང་། ༣. སྐབས་འགར་འདས་སྐུལ་གཉིས་རྗེས་འཇུག་ས་རྐྱང་ཙམ་སྦྱར་བས་དོན་སྟོན་པ། ༤. འཕུལ་ཅན་ལ་བལྟོས་པའི་མགོ་ཅན་མང་བའི་སྡེ་དང་བཞིའོ།
ལན། སྔོན་འཇུག་ལྔ་ལས་བ་ཡིག་བྱེ་བྲག་ཏུ་ཕྱེ་སྟེ་དུས་གསུམ་གྱི་རྣམ་གཞག་བསྟན་པའི་དོན་གྱིས་དུས་གསུམ་བྱེ་བྲག་པ་ཞེས་བརྗོད་དོ།
ལན། ༡. མཚན་ཉིད་ནི། གང་ཞིག་དུས་གསུམ་ཚིག་ལ་འཕུལ་མེད་དང་། ཡོད་ཀྱང་འཕུལ་ཡིག་གཅིག་ལས་འགྱུར་མེད་དང་། འགྱུར་ཡང་སྤྱི་དང་བྱེ་བྲག་གཉིས་པོ་ལ། མི་མཐུན་པ་ནི་ཐོར་བུ་བ་ཞེས་བརྗོད།༢. དཔེར་བརྗོད། ( ༡) སྔོན་འཇུག་མེད་པའི་དུས་གསུམ་ཐོར་བུ་ནི་དཔེར་ན། བྱ་ངན་སོགས། སྤང་བྱ། སྤོང་བྱེད། སྤངས་པ། སྤོངས་ཤིག་ལྟ་བུ། (༢) སྔོན་འཇུག་ཡོད་ཀྱང་སྔོན་འཇུག་གཅིག་ལས་མི་འགྱུར་བ་ནི་དཔེར་ན། བསླབ་པ་ལ། བརྩོན་བྱ། བརྩོན་བྱེད། བརྩོན་པ། བརྩོན་ཅིག་ལྟ་བུ།(༣)འཕུལ་ཡིག་འགྱུར་ཡང་དུས་གསུམ་སྤྱི་དང་བྱེ་བྲག་གཉིས་དང་མི་མཐུན་པ་ནི། དཔེར་ན། གྲངས་སོགས། དབྲི་བྱ། འཕྲི་བྱེད། ཕྲི་བ། ཕྲིས་ཤིག་ལྟ་བུ་དང་ཡི་གེ་སོགས། བྲི་བྱ། འབྲི་བྱེད། བྲིས་པ། བྲིས་ཤིག་ལྟ་བུའོ།
ལན། ཁྱད་ཆོས་གསུམ་ནི། ༡. དུས་གསུམ་སྟོན་པའི་ཚིག་གང་ཞིག་ལ་འཕུལ་གཏན་ནས་མེད་པ་དང་། ༢. འཕུལ་ཡོད་ཀྱང་འཕུལ་ཡིག་གཅིག་ཉིད་ལས་མི་འགྱུར་བ་དང་། ༣. འཕུལ་ཡིག་འགྱུར་ཡང་དུས་གསུམ་སྤྱི་དང་བྱེ་བྲག་གཉིས་དང་མི་མཐུན་པ་དགོས་པ་དང་གསུམ་མོ།་
དྲི་བ། དུས་གསུམ་ཐོར་བུ་ཞེས་ཅིའི་བརྗོད་དམ།
ལན། དུས་གསུམ་སྤྱི་དང་བྱེ་བྲག་གཉིས་དང་མི་མཐུན་པའི་དུས་གསུམ་གྱི་ཚིག་སྣ་ཚོགས་ཤིག་འབྱུང་བས་དེ་ལྟར་བརྗོད་དོ།
ལན། ༡. གཞུང་འདིར་དབྱངས་ཅན་གྲུབ་པའི་རྡོ་རྗེས་བྱེད་པ་པོ་་གཞན་དང་དངོས་སུ་འབྲེལ་བའི་འདས་ཚིག་ལ་འའི་སྔོན་འཇུག་མི་འཇུག་པར་གསུངས་པ་ནི་བྱེད་པ་པོ་གཞན་དང་དངོས་སུ་འབྲེལ་བའི་འདས་ཚིག་ལ་འའི་སྔོན་འཇུག་མེད་པར་ངེས་པ་ཡིན་པ་ལས། འའི་སྔོན་འཇུག་གཏན་ནས་མི་འཇུག་པའི་དོན་མ་ཡིན་ནོ། དཔེར་ན།། མངའ་འཕངས། གད་འཕྱག རྐུན་པོས་འཕྲོགས། དགྲ་ལ་འཐབ། ཐག་པ་འཐེན་ལྟ་བུ་བྱེད་པ་པོ་གཞན་དང་དངོས་སུ་འབྲེལ་བའི་འདས་ཚིག་སྟོན་པ་མངོན་སུམ་དུ་གྲུབ་བོ། ༢. འདས་པ་ལ་ག་དའི་སྔོན་འཇུག་ཡོད་པ་དཔེར་ན། མང་པོའི་ནང་ནས་གདམས། ཡུལ་སོགས་ལ་གཟིགས། ཁ་གདངས། བེར་ཀ་དབྱུགས། ཞོ་དཀྲོགས། ཆུ་དཀྲུགས་ལྟ་བུའོ།
ལན། ད་ལྟ་བའི་ཚིག་རྣམས་ལ་བ་ཡིག་གི་སྔོན་འཇུག་ཉུང་བར་མ་ཟད་དཔེར་ན། ལག་པ་གྱེན་དུ་བཀན་ལྟ་བུ་ཉུང་ཤས་ལས་མེད་པ་དང་ར་དང་སའི་མགོ་ཅན་ད་ལྟ་བ་ལ་ཡང་བས་འཕུལ་མེད་པར་ངེས་པ་ཙམ་ཡིན་ཞེས་པ།ཙམ་གྱི་སྒྲས་མགོ་ཅན་འགའ་ཞིག་ལ་བས་འཕུལ་ཡོད་ཅེས་པའི་དོན་ཏེ་དཔེར་ན།རིག་གནས་ལ་བརྩོན་བྱེད་དང་སྣུམ་སོགས་བསྐུ་བྱེད་ཅེས་པ་ལྟ་བུ་གཞན་ལ་རིགས་བསྒྲེ་མཛོད།
ལན། ༡. གཞན་ཡང་བྱ་བྱེད་ཐ་དད་པའི་ཚིག་བས་འཕུལ་ཅན།བསྐྲུན་བྱ། སྐྲུན་བྱེད། བསྐྲུན་ཟིན།སྐྲུནད་ཅིག་ལྟ་བུ་མགོ་ཅན་ཕལ་ཆེར་དུས་གསུམ་གྱི་ནང་དུ་བསྡུས་ནས་བརྗོད་སྐབས་བྱེད་པ་པོ་སྐྲུན་མཁན་ལྟ་བུ་ནི་ད་ལྟ་བའི་ཁོངས་དང་བྱ་བའི་ཡུལ་ལམ་ལས་བསྐྲུན་བྱ་ལྟ་བུ་ནི་མ་འོངས་པའི་ཁོངས་སུ་བསྡུས་ཞེས་པ་དང་ནས་ནི་ལྷག་བཅས་ཀྱི་སྒྲའོ།༢. ཕལ་ཆེར་ཞེས་སྨོས་པ་ལ་དགོས་པ་ཡོད་དེ་བྱ་བྱེད་ཐོར་བུའི་རིགས་འགའ་ཞིག་གི་ད་ལྟ་བ་ལ་བས་འཕུལ་ཐོབ་པ་མང་པོ་ཡོད་ཅིང་། དཔེར་ན། བགྱི་བྱ། བགྱིད་བྱེད། བགྱིས་ཟིན། གྱིས་ཤིག་ལྟ་བུའི་བྱེད་ཚིག་ད་ལྟ་བར་བས་འཕུལ་ཐོབ་པ་ལྟ་བུ་རེད།
ལན། དུས་གསུམ་བྱེ་བྲག་གི་ཁོངས་སུ་གཏོགས་སོ།
ལན། དབྱེ་བ་ཡོད་དེ་རྩ་བ་ལས། རྗེས་འཇུག་ཡི་གེ་བཅུ་པོ་ལ།ཕོ་མོ་མ་ནིང་གསུམ་དུ་དབྱེ། ཞེས་དང་དིའི་ཐད་དུ་དཀའ་གསལ་ལས། རྗེས་འཇུག་ཡི་གེ་བཅུ་པོ་ཡི། ག་ད་བ་ས་བཞི་རྣམས་ཕོ། ང་མ་འ་གསུམ་མོ་ཡིན་ཅིང་། ན་ར་ལ་གསུམ་མ་ནིང་སྟེ། ཞེས་གསུངས་སོ།
ལན། རྗེས་འཇུག་ལ་ཕོ་མོ་མ་ནིང་གསུམ་དུ་དབྱེ་བ་ནི། རྗེས་འཇུག་དེ་ཉིད་མིང་གཞིའི་ཡི་གེ་གང་ལ་ཞུགས་པ་ལས་བརྗོད་པའི་སྒྲ་གདངས་དྲག་ཞན་བར་མར་འགྱུར་བའི་ཆ་ནས་ཕོ་མོ་མ་ནིང་གསུམ་དུ་བཞག་པ་ཡིན་ནམ།
ལན། རྩ་བ་ལས། ཕོ་ལ་སྐྱེས་བུ་རབ་འབྲིང་གསུམ། མོ་ལ་མོ་དང་ཤིན་ཏུ་མོ། མ་ནིང་འགྱུར་དང་མཚན་གཉིས་དང༌། མཚན་མེད་དག་དང་གསུམ་དུ་འདོད། ཅེས་གསུངས་པ་ལྟར་རོ།རྗེས་འཇུག་རྟགས་ཀྱི་འཇུག་ཚུལ་སྐོར།
ལན། ·བྱེད་པ་བཞི་ནི། ༡. འཇུག་ཡུལ་མིང་གཞིའི་ཡི་གེ་གང་ལ་འཇུག་པར་བྱེད་པ་དང་། ༢. འཇུག་པ་པོ་རྗེས་འཇུག་གང་དང་གང་གིས་འཇུག་པར་བྱེད་པ། ༣. སྒྲའི་འཇུག་ཚུལ་ཇི་ལྟ་བུའི་སྒོ་ནས་འཇུག་པར་བྱེད་པ།༤、 དགོས་པ་ཅིའི་ཕྱིར་འཇུག་པར་བྱེད་པ་བཅས་ཡིན་ཏེ། རྩ་བ་ལས། དེ་ཡང་བྱེད་པ་བཞི་བྱེད་དེ། གང་ལ་འཇུག་བྱེད་གང་གིས་བྱེད། ཇི་ལྟར་འཇུག་བྱེད་ཅི་ཕྱིར་བྱེད། ཅེས་གསུངས་སོ།
ལན། རྗེས་འཇུག་རྣམས་ཚུལ་ཇི་ལྟར་འཇུག་པའང་རྣམ་པ་གཉིས་ཀྱི་སྒོ་ནས་ཤེས་པར་བྱ་སྟེ། རྗེས་འཇུག་ཞུགས་ཚུལ་གྱི་སྒྲ་དྲག་ཞན་དུ་འགྱུར་བ་སྒྲའི་འཇུག་ཚུལ་དང་དེ་ལྟར་ཞུགས་པས་དོན་ཅི་ཞིག་སྟོན་པ་དོན་གྱི་འཇུག་ཚུལ་ལོ། དེ་ཡང་རྩ་བ་ལས། ཇི་ལྟར་རྣམ་པ་གཉིས་ཡིན་ཏེ། སྒྲ་ཡི་འཇུག་ཚུལ་དོན་གྱི་ཚུལ། ཞེས་གསུངས་སོ། 
དྲི་བ། སྐྱེས་བུ་རབ་འབྲིང་ཐ་གསུམ་སོ་སོཪ་གང་འདྲ་ཞིག་ལ་ངོས་འཛིན་དགོས་སམ། དཔེར་བརྗོད་རེ་བྲིས་དང་།
ལན། ༡. རྗེས་འཇུག་ཕོ་ཡིག་བཞི་ལས་ག་མཐའ་སའི་ཡང་འཇུག་ཅན་སྐྱེས་བུ་རབ་དང་། བ་མཐའ་སའི་ཡང་འཇུག་ཅན་སྐྱེས་བུ་འབྲིང་དང་ག་ད་བ་སའི་མཐའ་ཅན་ཡང་འཇུག་མེད་པ་སྐྱེས་བུ་ཐ་མར་ངོས་འཛིན་དགོས།དེ་ཡང་ཡིན་ཏེ། དཀའ་གསལ་ལས། ཕོ་ཡིག་ག་ཡིག་ཡང་འཇུག་ཅན། སྐྱེས་བུ་རབ་དང་ཕོ་ཡིག་བ། ཡང་འཇུག་ཅན་ནི་སྐྱེས་བུ་འབྲིང་། ག་བ་ཡང་འཇུག་མེད་པ་དང་། ད་སའི་མཐའ་ཅན་ཐ་མ་སྟེ། དྲག་པ་པོ་ལའང་ནང་གསེས་ཀྱིས།དྲག་ཞན་བར་མ་གསུམ་དུ་དབྱེ་ཞེས་གསུངས་སོ། ༢. དཔེར་བརྗོད་(༡)སྐྱོགས། (༢) སྐྱབས། (༣)སྐས། བཀག བཀབ། སྐད་ལྟ་བུའོ།
ལན། རྗེས་འཇུག་བཅུའི་ག་ད་བ་ས་བཞི་ལ་ནང་ཕྲད་ཡོད་མེད་ཀྱི་སྟོབས་ལས་སྐྱེས་བུ་རབ་འབྲིང་ཐ་གསུམ་དུ་ཕྱེ་བ་ཡིན། དེ་ཡང་བཀླགས་ལྟ་བུའི་ག་མཐར་སའི་ཡང་འཇུག་ཅན་ནི་རྗེས་འཇུག་ནང་ཕྲད་ཀྱི་སྟོབས་ཀྱིས་སྒྲ་དྲག་པའི་དྲག་པར་འགྱུར་བས་སྐྱེས་བུ་རབ་ཡིན་པ་དང་སྟོབས་ལྟ་བུའི་བ་མཐའ་སའི་ཡང་འཇུག་ཅན་ནི་རྗེས་འཇུག་ནང་ཕྲད་ཀྱི་སྟོབས་ཀྱིས་སྒྲ་དྲག་པའི་འབྲིང་དུ་འགྱུར་བས་སྐྱེས་བུ་འབྲིང་དང་སྟག སྟོབ། གཏད། རྟས་ལྟ་བུ། ག་བ་ཡང་འཇུག་མེད་པ་དང་། ད་སའི་རྗེས་འཇུག་ཅན་ནི་རྗེས་འཇུག་ནང་ཕྲད་མེད་པའི་རྐྱེན་གྱིས་སྒྲ་དྲག་པའི་ཞན་པར་འགྱུར་བས་སྐྱེས་བུ་ཐ་མ་སྟེ་གསུམ་དུ་ཕྱེ་བ་ཡིན་ཏེ། རྩ་བ་ལས། དྲག་པ་གསུམ་ཉིད་ནང་ཕྲད་དམ། ཞེས་གསུངས་སོ།
ལན། དམ་ནི་འབྱེད་སྡུད་ཀྱི་ཚིག་སྟེ་ག་བ་ཡང་འཇུག་མེད་པ་གཉིས་དང་ད་ས་བཞི་ནི་ནང་ཕྲད་མེད་པས་སྒྲ་གདངས་དྲག་པའི་ཞན་པར་འགྱུར་བས་སྐྱེས་བུ་ཐ་མར་འགྱུར་ཞེས་པའི་དོན་ནོ།
ལན། ༡. རྗེས་འཇུག་མོ་ཡིག་གསུམ་ལས་ང་མ་སའི་ཡང་འཇུག་ཅན་མོ་ཙམ་དང་། ང་མ་འའི་མཐའ་ཅན་ཡང་འཇུག་མེད་པ་ཤིན་ཏུ་མོར་ངོས་འཛིན་དགོས་ཏེ། དཀའ་གསལ་ལས། དེ་བཞིན་ཞན་པ་མོ་ལ་ཡང་། ནང་གསེས་དྲག་ཞན་གཉིས་དབྱེ་སྟེ། ང་མ་ཡང་འཇུག་ཅན་མོ་དང་། ང་མ་ཡང་འཇུག་མེད་པ་དང༌། འ་མཐའ་ཅན་རྣམས་ཤིན་ཏུ་མོ། ཞེས་གསུངས་སོ། ༢.དཔེར་བརྗོད། ( ༡) བརྐྱངས། འཁུམས་ལྟ་བུ་དང་། (༢)བཅིང་།འཇིམ། མནའ་ལྟ་བུའོ།
ལན། རྗེས་འཇུག་བཅུའི་མུ་ཡིག་ང་མ་འ་གསུམ་ལ་རྗེས་འཇུག་ནང་ཕྲད་ཡོད་མེད་ཀྱི་ཆ་ནས་མོ་ཙམ་དང་ཤིན་ཏུ་མོ་གཉིས་སུ་ཕྱེ་བ་ཡིན་དེ་ཡང་དཔེར་ན། བསྐངས། བསྐུམས་ལྟ་བུ་རྗེས་འཇུག་ནང་ཕྲད་ཀྱི་སྟོབས་ཀྱིས་སྒྲ་ཞན་པའི་དྲག་པར་འགྱུར་བས་མོ་ཙམ་དང་ཡང་བསྐང་སྐོམ་བཀའ་ལྟ་བུ་རྗེས་འཇུག་ནང་ཕྲད་མེད་པའི་རྐྱེན་གྱིས་སྒྲ་ཞན་བའི་ཞན་པར་འགྱུར་བས་ཤིན་ཏུ་མོ་སྟེ་གཉིས་སུ་ཕྱེ་བ་ཡིན་ཏེ་རྩ་བ་ལས། གལ་ཏེ་ཞན་པ་ནང་ཕྲད་ན། དེ་ལའང་ནང་གི་ཆ་ཤས་ཀྱིས། དེ་ཡང་དྲག་ཞན་གཉིས་སུ་དབྱེ། ཞེས་གསུངས་སོ།
ལན། རྗེས་འཇུག་གི་མ་ནིང་ན་ར་ལ་གསུམ་ཡོད་པ་ནི་དང་པོ་མིང་གཞིའི་ཕོ་ཡིག་གི་མཐར་དའི་ཡང་འཇུག་ཡོད་མེད་གཉིས་ཀ་དང་། གཉིས་པ་མིང་གཞི་མ་ནིང་གི་མཐར་ཡང་འཇུག་ཡོད་པ་ཁོ་ན་དང་། གསུམ་པ་མིང་གཞི་མོ་ཡིག་གི་མཐར་ཡང་འཇུག་མེད་པ་ཁོ་ན་སྟེ་གསུམ་ནི་འགྱུར་བ་མ་ནིང་དང་མིང་གཞིའི་མོ་ཡིག་གི་མཐར་ཡང་འཇུག་ཡོད་པ་ནི་མཚན་གཉིས་མ་ནིང་དང་མིང་གཞིའི་མ་ནིང་གི་མཐར་ཡང་འཇུག་མེད་པ་ནི་མཚན་མ་ནིང་དུ་ངོས་འཛིན་དགོས་ཏེ། དཀའ་གསལ་ལས། བར་མ་མ་ནིང་ན་ར་ལ། ཡང་འཇུག་ཡོད་དམ་མེད་ཀྱང་རུང་། མིང་གཞི་ཕོ་ཡིག་མཐར་ཡོད་དང་། མིང་གཞི་མ་ནིང་རྗེས་སུ་ནི། ཡང་འཇུག་དང་བཅས་ཞུགས་པ་ན། དྲག་དང་འཕྲད་པས་དྲག་པར་འགྱུར། མིང་གཞི་མོ་ཡིག་རྗེས་སུ་ནི། ཡང་འཇུག་མེད་པར་བཞུགས་ན། ཞན་དང་འཕྲད་པས་ཞན་པར་འགྱུར། དེ་གཉིས་འགྱུར་བ་མ་ནིང་ཡིན།མིང་གཞི་མོ་ཡིག་རྗེས་སུ་ནི། ཡང་འཇུག་དང་བཅས་ཞུགས་པ་ན། དྲག་ཞན་གཉིས་ཀའི་ཆ་ལྡན་ཕྱིར། མཚན་གཉིས་མ་ནིང་རྗེས་སུ་གྲགས། མིང་གཞི་མ་ནིང་རྗེས་སུ་ནི། ཡང་འཇུག་མེད་པ་ཞུགས་པ་ན། དྲག་ཞན་གང་དུའང་མི་འགྱུར་པས། མཚན་མེད་མ་ནིང་ཞེས་སུ་འདོད། ཅེས་སོ། ། དཔེར་བརྗོད་རིམ་པ་བཞིན་( ༡) བསྟནད། བཀྱོན། ཕྱིནད། འགྲན་ལྟ་བུ་དང་། (༢)འཛིནད། འབྱོརད། གསལད་ལྟ་བུ་དང་( ༣)མཐུན། མཐོར། འཁྲུལ་ལྟ་བུའོ། །
ལན། མ་ནིང་ན་ར་ལ་གསུམ་ནི་མིང་གཞིར་འཇུག་ཚུལ་དང་རྗེས་འཇུག་ནང་ཕྲད་ཡོད་མེད་གཉིས་ཀ་ལ་ལྟོས་ནས་ཕྱེ་བ་ཡིན་དེ་ཡང་དཔེར་ན།བཀནད། བཀྱོན་ལྟ་བུ་མིང་གཞི་ཕོ་ཡིག་དང་ཡང་འཇུག་ད་དྲག་ཡོད་མེད་གཉིས་ཀ་དང་ཕནད་ལྟ་བུ་མིང་གཞི་མ་ནིང་ཡང་འཇུག་ཡོད་པ་འདི་ལྟ་བུ་སྒྲ་གདངས་དྲག་པ་དང་འཕྲད་པའི་དབང་གིས་དྲག་པར་འགྱུར་བ་དང་དེ་གཉིས་འགྱུར་བ་མ་ནིང་ངོ་། ཡང་བགྲན། དགར། འཇལ་ལྟ་བུ་མིང་གཞི་མོ་ཡིག་དང་ཡང་འཇུག་མེད་པ་ལྟ་བུ་སྒྲ་གདངས་ཞན་པ་དང་འཕྲད་པའི་དབང་གིས་ཞན་པར་འགྱུར་བ་ཡིན་ནོ། ཡང་བརྒྱནད། གྱུརད། བརྒལད་ལྟ་བུ་མིང་གཞི་མོ་ཡིག་གི་མཐར་ད་དྲག་ཡོད་པ་ནི་དྲག་ཞན་གཉིས་ཀ་ཅན་དུ་འགྱུར་བས་མཚན་གཉིས་མ་ནིང་དང་ཡང་མཁན། འཕར། འཐུལ་ལྟ་བུ་མ་ནིང་གི་མཐར་ཡང་འཇུག་མེད་པ་ནི་སྒྲ་གདངས་དྲག་ཞན་གཉིས་ཀ་དང་མ་འཕྲད་པའི་དབང་གིས་དྲག་ཞན་གང་དུའང་མི་འགྱུར་བར་སྒྲ་གདངས་མཉམ་པར་གནས་པས་མཚན་མེད་མ་ནིང་སྟེ་དབྱེ་བ་གསུམ་དུ་འདོད་པ་ཡིན་ཏེ། རྩ་བ་ལས། མ་ནིང་གསུམ་དུ་གང་གཏོགས་པ། དྲག་དང་འཕྲད་ན་དྲག་པར་འགྱུར། ཞན་དང་འཕྲད་ན་ཞན་པར་འགྱུར། གཉིས་ཀ་དག་དང་འཕྲད་གྱུར་ན། དེ་ནི་གཉིས་ཀ་ཅན་དུ་འགྱུར། གཉིས་ཀ་དག་དང་མ་འཕྲད་ན། གང་དུ་ཡང་ནི་མི་འགྱུར་རོ། །དེས་ན་འགྱུར་དང་མཚན་གཉིས་དང༌། མཚན་མེད་དག་དང་གསུམ་དུ་འདོད། ཅེས་གསུངས་སོ།
ལན། འགྲེལ་པ་མུ་ཏིག་ཕྲེང་མཛེས་སུ་མིང་གཞི་དྲག་ཞན་གཉིས་ཀ་དང་མ་འཕྲད་པ་སྟེ། བར་མ་མ་ནིང་གི་ཡི་གེ་རྣམས་ལ་ཞུགས་པའི་ཚེ་ཡང་འཇུག་ཡོད་མེད་ཇི་ལྟར་རུང་སྒྲ་དྲག་ཞན་གང་དུའང་མི་འགྱུར་བ་བར་མ་ཉིད་དུ་གནས་པ་སྟེ་ཞེས་དེ་དག་ནི་དྲག་ཞན་གང་ཡང་མ་ཡིན་པའི་མཚན་མེད་མ་ནིང་དུ་གསུངས་པས་སྐབས་འདིར་སི་དངུལ་གཉིས་ཅུང་ཟད་མི་འདྲ་བ་འདུག་
ལན། འགྲེར་ཚུལ་ནི་རྗེས་འཇུག་གི་ཡི་གེ་བཅུ་ལས་ཕོ་སྐྱེས་བུ་རབ་འབྲིང་ཐ་གསུམ་མིང་གཞིའི་ཡི་གེ་གང་ལ་ཞུགས་ཀྱང་བརྗོད་པའི་སྒྲ་གདངས་དྲག་པར་དང་དེ་བཞིན་དུ་མོ་ཙམ་དང་ཤིན་ཏུ་མོ་གཉིས་ཞུགས་ན་ཞན་པར་དང་འགྱུར་བ་དང་མཚན་གཉིས་དང་མཚན་མེད་མ་ནིང་གསུམ་ཞུགས་ན་བར་མ་སྟེ་རན་པར་འཇུག་པ་ཡིན་ནོ། ཞེས་སོ།
ལན། ཨེ་ཁྱབ་ཅེ་ན་མ་ཁྱབ་སྟེ། ཆོས་རྗེ་ས་པཎ་གྱིས་མཁས་པའི་ཁ་རྒྱན་དུ་ད་ས་དག་ནི་ཡང་འཇུག་པ་དག་གོ ད་ནི་ན་ར་ལ་རྣམས་ཀྱིའོ། ས་ནི་གང་བ་མ་རྣམས་ཀྱིའོ། ཞེས་གསུངས་པའི་ཕྱིར། དེ་ཡང་དཔེར་ན། བསྐངས་དང་བསྐོརད་ལྟ་བུ་ལ་མཆོན་ན་དེའི་ཡང་འཇུག་ད་དང་ས་གཉིས་ཀྱི་འཇུག་ཡུལ་ནི་རིམ་བཞིན་ང་དང་ར་གཉིས་ཡིན་པ་དང་ཡང་འཇུག་ས་དང་ད་གཉིས་རྗེས་འཇུག་ང་དང་ར་གཉིས་ཀྱི་རྗེས་སུ་འཇུག་པའི་རྒྱུ་མཚན་གྱིས་རྗེས་འཇུག་ཅེས་བརྗོད་རུང་བ་ལ་དགོངས་སོ། །
ལན། ཨེ་ཁྱབ་ཅེ་ན། མ་ཁྱབ་སྟེ་ཛད། ཛར། ཝག ཧས། ཨག་ལྟ་བུ་དེ་ཡིན་པ་གང་ཞིག་དེའི་བརྗོད་བྱའི་དོན་མི་སྟོན་པའི་ཕྱིར་ཏེ་གངས་ཅན་གྱི་ཐ་སྙད་ཀྱི་ཕྲོད་ལ་སྔོན་མ་དེ་འདྲ་མ་བྱུང་ལ་ད་ལྟ་ཡང་དེ་འདྲ་མེད་པའི་ཕྱིར་རོ།།
ལན། མངོན་བརྗོད་ཀྱི་བསྟན་བཅོས་རྒྱ་མཚོའི་ཆུ་ཐིགས་ལས་འཁོར་འདས་བརྟན་གཡོའི་དངོས་པོ་རེ་རེར་ཡང་། བརྡ་དང་ཐ་སྙད་མིང་ཚུལ་མཐའ་ཡས་ཕྱིར། ཞེས་པ་ལྟར་འཇིག་རྟེན་འདིར་ཤེས་བྱ་འདི་སྲིད་དང་འདི་མི་སྲིད་ཅེས་ཁ་ཚོན་གཅོད་མི་རུང་སྟེ་རྒྱུ་རྐྱེན་རྟེན་འབྲེལ་ཚོགས་ན་ཤེས་བྱ་སྣ་ཚོགས་འབྱུང་སྲིད་དེ་བྱུང་ན་དེ་རེ་རེ་ལའང་ཐ་སྙད་རེ་བཟོས་དགོས། ཐ་སྙད་བཟོས་ཚེ་མིང་གཞིའི་ཡི་གེ་གང་འཚམ་ཞིག་ལ་རྗེས་འཇུག་གང་འཚམ་ཞིག་སྦྱར་ཏེ་བཟོ་རུང་བར་དགོངས་ཏེ་གངས་ཅན་ཡི་གེའི་བྱེད་པོས་གང་ལ་ཡི་གེ་ཐམས་ཅད་ལ། གང་གིས་བཅུ་པོ་དེ་དག་གིས། ཞེས་བསྟན་པ་ཡིན་པར་གསུངས་སོ།
ལན། རྗེས་འཇུག་རྣམས་དོན་གང་དང་གང་ལ་འཇུག་པར་འགྱུར་བའི་ཚུལ་ལ་དབྱེ་ན་ནི་རྣམ་པ་གཉིས་ཡིན་ཏེ། ༡. སྔ་མ་རྗེས་འཇུག་ཉིད་གང་ལ་ཞུགས་ཤིང་གནས་པའི་མིང་དེའི་དོན་གང་ལྟར་ཏེ་ཇི་ལྟ་བུ་ཞིག་ཏུ་འགྱུར་བ་དང་། ༢. ཕྱི་མ་རྗེས་འཇུག་གང་མཐའ་དེས་མིང་མཐའ་ལ་སོགས་པ་འདྲེན་ཚུལ་གྱིས་དོན་གང་ལྟར་འགྱུར་བ་བཅས་གཉིས་ཏེ། རྩ་བ་ལས། དོན་ནི་རྣམ་པ་གཉིས་ཡིན་ཏེ། སྔ་མ་གང་ལྟར་འགྱུར་བ་དང་། ཕྱི་མ་གང་ལྟར་འགྱུར་བའོ།ཞེས་གསུངས་པ་ལྟར་རོ། །
ལན།ཕལ་ཆེར་གྱི་སྒྲ་སྦྱར་བའི་ཚིག་ནུས་ཀྱིས་སྔོན་འཇུག་དང་མ་འབྲེལ་བའི་འདས་ཚིག་དང་སྐུལ་ཚིག་ཀྱང་རྗེས་འཇུག་གི་ནུས་པས་སྟོན་པ་ཇི་སྙེད་མཆིས་པར་བསྟན་པས། དེའང་དཔེར་ན། དག གྲུབ། ཚིག ཕིབ།ཕོག བྱིས། ཟོས། ཐོནད། ཆརད། ཐལད་ལྟ་བུ་དང་སྐུལ་ཚིག་ཀྱང་སྔོན་འཇུག་མེད་པ་ཤས་ཆེ་བས་དཔེར་ན་གྱིས་ཤིག ཁོས་ཤིག ཆོས་ཅིག རྒྱོབ་ཅིགསྟོག་ཅིག སྐྲུནད་ཅིག སྐུརད་ཅིག རོལད་ཅིག སྨྲ་ཞིག ལྟོས་ཤིག འགྲོ་ཞིག་ལྟ་བུའོ། །
ལན། རྩ་བའི་གཞུང་ཚིག་དེའི་གོ་དོན་ནི་ཕྱི་མ་མིང་མཐའ་དང་རྣམ་དབྱེ་དག་གི་ལྟེ་ཐོབ་ཐང་གི་དོན་ཇི་ལྟར་འཇུག་པར་འགྱུར་བའི་ཚལ་ནི་སྔ་མའི་རྗེས་འཇུག་དང་ཕྱི་མའི་བརྗོད་བྱ་དག་ལ་ཅི་རིགས་པར་ལྟོས་པའི་སྒོ་ནས་འདྲེན་པའི་ཕྱིར་དེའི་ཚུལ་སྨོས་པ་ནི། ཞེས་སོ།།
ལན། མིང་སྔ་མའི་མཐའི་རྗེས་འཇུག་ཕོ་མོ་མ་རྟགས་ཀྱིས་རང་དང་ཚེག་བར་ཐ་དད་པའི་མིང་གཞི་ཕོ་མོ་མ་ནིང་གི་མིང་མཐའི་རྟགས་མཐུན་པར་འདྲེན་ན་རྟགས་མཚུངས་འདྲེན་པ་ཞེས་ཟེར། དཔེར་ན། ༡. རྟག་པ།བདག་ཅག དཔྱིད་ཀ། སིས་ཀ། བཀབ་པ་ལྟ་བུ་ཕོས་ཕོའི་མིང་མཐའ་དྲངས་པ། ༢. གསིང་མ། ཐམ་ག ལུ་གུ་ལྟ་བུ། མོས་མོའི་མིང་མཐའ་དྲངས་པ་དང་ཡང། ༣. སྟོན་ཁ། དགུན་ཁ གཏར་ཁ། གསེར་ཁ། རྒྱལ་ཁ།གསལ་ཁ་ལྟ་བུ་མ་ནིང་གིས་མ་ནིང་གི་མིང་མཐའ་དྲངས་པའོ། །
ལན། མིང་སྔ་མའི་མཐའི་རྗེས་འཇུག་གི་རྟགས་ཀྱིས་རང་དང་ཚེག་བར་ཐ་དད་པའི་མིང་མཐའི་རྟགས་གཉིས་མི་མཐུན་ཀྱང་བརྗོད་བདེ་གཙོ་བོར་འདྲེན་པས་ན་སྒྲ་མཚུངས་སམ་བརྗོད་བདེ་འདྲེན་པ་ཞེས་ཟེར་དཔེར་ན། ༡.ཕོས་མོའི་མིང་མཐའ་དྲངས་པ། ཐོག་མ། ཚད་མ། བཙས་མ་ལྟ་བུ་དང་།༢. ཕོས་མ་ནིང་གི་མིང་མཐའ་དྲངས་པ། སྤུས་ཁ། མཛོད་ཁང་ལྟ་བུ། ༣.མོས་ཕོའི་མིང་མཐའ་དྲངས་པ། ཁང་པ། རྐང་པ། བུམ་པ་ལྟ་བུ།མོས་མ་ནིང་གི་མིང་མཐའ་དྲངས་པ། བསམ་འཆར། ཤིང་ཁང་། ལྷ་ཆོས་ལྟ་བུ། ༥. མ་ནིང་གིས་ཕོའི་མིང་མཐའ་དྲངས་པ། ཆར་པ། མངོན་པ། སྐྱུར་པོ། རྒྱལ་པོ་ལྟ་བུ། ༦. མ་ནིང་གིས་མོའི་མིང་མཐའ་དྲངས་པ། དར་བ།འཐུལ་བ། རྐུན་མ་ལྟ་བུའོ། འདིར་ཡང་འཇུག་ད་དང་ས་གཉིས་ཡོད་ན་དེ་ཉིད་རྗེས་འཇུག་སྐབས་སུ་རྟགས་གང་ཡིན་པ་དེ་རང་དང་མེད་ན་རྗེས་འཇུག་དེ་ཉིད་རྟགས་གང་ཡིན་དང་སྦྱར་ནས་མིང་མཐའ་ཕྱི་མ་རྟགས་མཚུངས་དང་བརྗོད་བདེ་འདྲེན་ཚུལ་ཤེས་པར་བྱ་དགོས་སོ།
ལན། བཤད་མ་ཐག་པའི་མིང་མཐའ་སྔ་ཕྱི་དེ་དག་ཉིད་ཀྱིས་མིང་མཐའ་དེ་དག་ཉིད་རང་གི་རྟགས་མཚུངས་པའམ་བརྗོད་པ་བདེ་བས་སྒྲ་མཐུན་པར་འགྱུར་བའི་རྣམ་དབྱེ་དང་པོ་ཆོས་དངོས་ཏེ་ངོ་བོ་ཙམ་བརྗོད་པ་དང་གཉིས་པ་ལས་སུ་བྱ་བ། གསུམ་པ་བྱེད་པ་པོའམ་བྱེད་པ་ཙམ་སྟོན་པ། བཞི་པ་སྦྱིན་པའི་ཡུལ་གྱི་མཚོན་ནས་ཆེད་དུ་བྱ་བ། ལྔ་པ་འབྱུང་ཁུངས། དྲུག་པ་འབྲེལ་པ་དང་། བདུན་པ་གནས་གཞི་དང་། བརྒྱད་པ་འབོད་པའི་སྒྲ་རྣམས་ཀྱང་དྲང་བར་བྱ་ཞིང་དེ་བཞིན་དུ་གཞན་ཡང་རྣམ་དབྱེའི་ཡན་ལག་ཏུ་གྱུར་པའམ་མ་གྱུར་པའི་ཚིག་ཕྲད་སླར་བསྡུ་དང་། ལྷག་བཅས། འབྱེད་སྡུད། བསྣན་པ།བདག་པོ། དགག་པ། སྒྲུབ་པ། ཚིག་རྒྱན། དུས་ཏེ་ཚེ་སྐབས་ལ་འཇུག་པའི་སྒྲ་ལ་སོགས་པ་དེ་དག་རྣམས་ཀྱང་སྔ་མའི་མིང་མཐའི་ཤུགས་ཀྱིས་འདྲེན་པར་བྱེད་པ་ན་སྦྱོར་ཚུལ་ལེགས་པར་འབྱུང་བ་ཡིན་ནོ། དེ་ཡང་དཔེར་ན། གཡས་སུ། གང་དུ། བདག་གི། བྱས་ཏེ། འོན་ཀྱང་ལྟ་བུ་ལ་མཚོན་ན་སུ་དང་དུ་ལ་སོགས་པ་ནི་རང་རང་གི་སྔ་མ་ས་དང་ང་ལ་སོགས་པའི་ཤུགས་ཀྱིས་ལ་ལ་རྟགས་མཚུངས་པ་དང་ལ་ལ་བརྗོད་བདེ་བའི་དབང་གིས་དྲངས་པ་ཡིན་ནོ།༢. དེའི་ཐད་དུ་དཀའ་གསལ་ལས། གཞན་ཡང་མིང་མཐའ་དེ་ཉིད་ཀྱིས། རྟགས་མཚུངས་པའམ་སྒྲ་མཐུན་པའི། རྣམ་དབྱེ་བརྒྱད་དང་སླར་བསྡུ་སོགས། སྔ་མའི་ཤུགས་དང་མཐུན་པར་འདྲེན། ཞེས་གསུངས་སོ། ?
ལན། སྒྲུབ་དེ་ནི་ཀརྨ་སྨོན་ལམ་ལྷག་བསམ་འོད་ཟེར་བསྟན་པའི་རྒྱལ་མཚན་གྱི་འགྲེལ་པར་སྒྲུབ་པ་ཞེས་པ་དགར་སྡུད་ཀྱི་ནས་ལས་གཉིས་ལ་ངོས་བཟུང་ཡོད། ཐོན་མིའི་ཞལ་ལུང་དུ། མུ་ཏིག་ཕྲེང་མཛེས་དང་གཙོས་རྟགས་འཇུག་ལས། སྒྲུབ་པ་དང་ཞེས་ལོགས་སུ་བཀར་ན་ཡང་བདག་པོ་སྒྲུབ་པ་དང་དགག་པ་སྒྲུབ་པ་ཞེས་སྦྲེལ་ན་གཞུང་གི་དགོངས་པར་འགྲོ་བའམ་སྙམ་ཞེས་གསུངས་སོ། ”
ལན། རྩ་བའི་གཞུང་ཚིག་དེའི་གོ་དོན་ནི་རྣམ་དབྱེ་དང་ཚིག་ཕྲད་དེ་དག་གི་ནང་གསེས་གང་དང་གང་ལ་འཇུག་པ་ནི་རྣམ་དབྱེའམ་ཕྲད་དང་བཅས་པའི་མིང་ཚིག་དེའི་མཐར་སྦྱར་རྒྱུའི་མིང་དོན་འོག་མ་ལས་ཤེས་པར་བྱའོ་ཞེས་དང་དཀའ་གསལ་ལས། དེ་དག་ནང་གསེས་གང་འཇུག་ནི། རྣམ་དབྱེའམ་ཕྲད་བཅས་མིང་ཚིག་དེའི་། མཐར་སྦྱར་མིང་དོན་ལས་ཤེས་བྱ། ཞེས་གསུངས་པས། དེ་ཡང་དཔེར་ན། ཤར་ཕྱོགས་སུ་ལྟ་བུའི་སུ་དེ་རྣམ་དབྱེ་གང་ཡིན་མི་གསལ་ཡང་མིང་ཚིག་དེའི་མཐར་འགྲོ་ལྟ་བུ་ཞིག་སྦྱར་བ་ན། ཤར་ཕྱོགས་སུ་འགྲོ་ཞེས་གྲུབ་ལ། འགྲོ་ཞེས་པའི་ཚིག་ནུས་ཀྱིས་སུ་དེ་རྣམ་དབྱེ་གཉིས་པ་ལས་སུ་བྱ་བ་ཡིན་པར་རྟོགས་པ་དེ་བཞིན་དུ་ཕྲད་དེ་དག་རྣམ་དབྱེ་གང་དང་གང་དུ་འགྱུར་བ་ནི་མཐར་སྦྱར་རྒྱུའི་མིང་དོན་འོག་མ་ལ་རག་ལས་པ་ནི་ངེས་དགོས་པའི་གནད་དམ་པའོ།
ལན། རྩ་བའི་གཞུང་ཚིག་དེའི་གོ་དོན་ནི་དེ་ལ་འདིར་རྣམ་དབྱེའི་ནང་གསེས་གང་དང་གང་ཞིག་འཇུག་པ་ནི་དཔེར་ན། རྣམ་དབྱེ་སྦྱར་བའི་མིང་ཤིང་ལྟ་བུ་ལ་དེའི་རྗེས་སུ་སྤྱི་ལ་འཇུག་པའི་སྒྲ་གང་ཞིག་ལྟ་བུ་སྦྱར་བ་ཡིན་ན་མིང་སྔ་མ་ལ་རྣམ་དབྱེ་དང་པོ་འཇུག་པ་ཡིན་ཀྱང་བོད་སྐད་ལ་མིང་རྐྱང་དང་རྣམ་དབྱེ་དང་པོ་སོ་སོར་མཚོན་མི་ནུས་པས་མིང་རྐྱང་དེ་གར་རྣམ་དབྱེ་དང་པོ་ངོས་བཟུང་ནས་དེ་ལ་སྤྱི་སྒྲ་སྦྱར་བའི་ཚེ། ཤིང་གང་ཞིག་ལྟ་བུར་འགྱུར་བ་དང་མིང་དེའི་མཐར་ཉི་མ་བསྒྲིབས་ཞེས་པ་ལྟ་བུའི་བྱེད་པའི་སྒྲ་སྦྱར་ན་གསུམ་པ་འཇུག་པཁས་ཤིང་གིས་ཉི་མ་བསྒྲིབས་ལྟ་བུར་འགྱུར་བ་དང་དེ་བཞིན་དུ་མིང་དེའི་མཐར་འདྲེན་ཞེས་པ་ལྟ་བུའི་ཆེད་བྱེད་ཀྱི་སྒྲ་སྦྱར་ན་བཞི་པ་འཇུག་པས་ཤིང་ལ་ཆུ་འདྲེན་ལྟ་བུར་འགྱུར་བ་དང་མིང་དེའི་མཐར་བརྟེན་ཞེས་པ་ལྟ་བུའི་རྟེན་བྱེད་ཀྱི་སྒྲ་སྦྱར་ན་བདུན་པ་འཇུག་པས་ཤིང་ལ་བརྟེན་ལྟ་བུར་འགྱུར་བ་དང་མིང་འདེའི་མཐར་བསྣུན་ཞེས་པ་ལྟ་བུའི་ལས་སུ་བྱ་བའི་སྒྲ་སྦྱར་ན་གཉིས་པ་འཇུག་པས་ཤིང་ལ་བསྣུན་ལྟ་བུར་འགྱུར་བ་དང་མིང་དེའི་མཐར་བླང་བྱའི་སྒྲ་སོགས་ཡོད་ན་རྣམ་དབྱེ་ལྔ་པ་འཇུག་པས་ཤིང་ལས་འབྲས་བུ་བླང་ཞེས་པ་ལྟ་བུར་འགྱུར་བ་དང་ཡང་མིང་དེའི་མཐར་སྒྲོག་རྩེ་ལྟ་བུ་བསྒྲུབ་པར་བྱ་བའི་སྒྲ་ཡོད་ན་རྣམ་དབྱེ་དྲུག་པ་འཇུག་པས་ཤིང་གི་སྒྲོག་རྩེ་ལྟ་བུར་འགྱུར་བ་དང༌། སྔོན་དུ་འབོད་པར་འོས་པའི་མིང་ཤིང་བདག་ལྟ་བུ་གནས་པ་དེའི་མཐར་འབོད་པའི་སྒྲ་ཀྱེ་སྦྱར་ནས་ལས་ཤིག་བཅོལ་རྒྱུ་ཡོད་ན། ཤིང་བདག་ཀྱེ་བདག་ལ་བུད་ཤིང་རྩོལ་ལྟ་བུར་འགྱུར་བ་སོགས་ཤེས་པར་བྱ་སྟེ། དམ་དང་འམ་ནི་འོག་མ་དང་སྦྲེལ་བའི་ཕྱིར་སྡུད་པའི་ཚིག་གོ
ལན། འགྲེལ་ཚུལ་གཞན་ནི་འདིར་སྤྱི་འཇུག་ནི་དོན་གྱི་ངོ་བོ་ཙམ་སྟོན་པའི་མིང་ངམ་རྣམ་དབྱེ་དང་པོ་ལ་བཤད་ཀྱང་། སྤྱི་སྒྲ་ལ་བྱེད་ནའང་མི་རུང་བ་ཆེར་མེད་ལ་དེ་ནི་རྣམ་དབྱེ་དང་ཚིག་ཕྲད་སོགས་འཇུག་སའི་སྤྱིའམ་གཞི་ཡིན་པས་ན་སྤྱི་འཇུག་ཅེས་གསུངས་སོ།
ལན། ཤར་དུ་འགྲོ་ལྟ་བུའི་ཤར་ཞེས་པའི་མིང་མཐའ་དེས་རྣམ་དབྱེའི་ཕྲད་རྗེས་དེ་མ་ཐག་ཏུ་དྲངས་པ་ལ་མིང་མཐའ་ཙམ་གྱིས་རྣམ་དབྱེ་དྲངས་པར་འཇོག་པ་དང་ཤར་ཕྱོགས་སུ་འགྲོ་ལྟ་བུའི་ཤར་ཞེས་པའི་མིང་མཐའ་དེས་མིང་མཐའ་ཕྱོགས་ཞེས་པ་དྲངས་པ་དང་སླར་ཡང་རྣམ་དབྱེའི་ཕྲད་དུ་དྲངས་པ་དེ་རིགས་ལ་མིང་མཐས་མིང་མཐའ་གཞན་དྲངས་དེས་རྣམ་དབྱེ་དྲངས་པར་འཇོག་པ་བཅས་ཀྱི་ཁྱད་པར་ལྡན། །
ལན། དཔེར་བརྗོད། རྣམ་དབྱེ་དང་པོ། བུམ་པ། (བརྗོད་བདེ་འདྲེན་པ།) རྣམ་དབྱེ་གཉིས་པ། ཤར་དུ་འགྲོ (བརྗོད་བདེ་འདྲེན་པ།)རྣམ་དབྱེ་གསུམ་པ། བདག་གིས་བཤད། (བརྗོད་བདེ་འདྲེན་པ།)རྣམ་དབྱེ་བཞི་པ། སློང་ལ་ཟས་སྦྱིན། (རྟགས་མཚུངས་འདྲེན་པ།)རྣམ་དབྱེ་ལྔ་པ། ཞལ་ནས་ཐོས། ”(བརྗོད་བདེ་འདྲེན་པ།) རུ་ཀྱརྣམ་དབྱེ་དྲུག་པ། བདག་གི་མིག་(བརྗོད་བདེ་འདྲེན་པ།)རྣམ་དབྱེ་བདུན་པ། སྟེང་དུ་མི་ཡོད། (རྟགས་མཚུངས་འདྲེན་པ།)རྣམ་དབྱེ་བརྒྱད་པ། བདུད་རྩི་མ་ཀྱེ་བདག་ལ་འཆི་མེད་རྩོལ་(བརྗོད་བདེ་འདྲེན་པ།) ལྟ་བུ་གཞན་ལ་རིགས་བསྒྲེ་མཛོད།
ལན། ༡. རྩ་བའི་གཞུང་ཚིག་དེའི་དོན་ནི་གཞན་ཡང་མིང་མཐས་ཚིག་ཕྲད་ཀྱི་ནང་གསེས་གང་ཞིག་འདྲེན་པར་འགྱུར་བ་ནི་བརྗོད་འདོད་ཙམ་གྱིས་གྲུབ་པ་རེ་གཉིས་ཡོད་པ་མ་གཏོགས་ཕལ་ཆེར་མིང་དེའི་མཐར་སྦྱར་རྒྱུའི་ཚིག་དོན་འོག་མ་ལས་ཤེས་དགོས་ཏེ། ཚིག་དོན་འོག་མ་གོང་མ་དང་མཚུངས་པ་ལས་གོང་མ་བསྡུ་རྒྱུ་ཡོད་ན་མིང་སྔ་མ་སྔ་མའི་མཐར་སྡུད་པའི་ཚིག་ཕྲད་སྦྱར་ཚར་དགོས་ཏེ། དཔེར་ན། ས་དང་ཆུ། མེ་དང་རླུང་བཅས་ནི་འབྱུང་བའོ་ལྟ་བུ་དང་དེ་བཞིན་དུ་ཚིག་དོན་གོང་འོག་མཚུངས་པ་ལས་འོག་མ་བསྡུ་རྒྱུ་ཡོད་ན་འོག་མ་སྡུད་པའི་ཚིག་ཕྲད་སྦྱར་དགོས་ཏེ། དཔེར་ན། ལྷས་ཀྱང་བཏུད་ན་མིས་ལྟ་ཅི་སྨོས་ལྟ་བུའོ། དེའི་ཐད་དུ་དཀའ་གསལ་ལས། གཞན་ཡང་ཚིག་དོན་གོང་འོག་ཏུ། བསྡུ་རྒྱུ་ཡོད་ན་སྡུད་པའི་སྒྲ་དང་ཀྱང་ཡང་འང་སོགས་སྦྱོར།ཞེས་གསུངས་སོ།
ལན། ༡. རྩ་བའི་གཞུང་ཚིག་དེའི་དོན་ནི་ཕྱི་མར་མིང་ཚིག་གི་རྣམ་གྲངས་གཅིག་གམ་གཉིས་སམ་མང་པོ་བཀོད་པ་ལས་དེ་དག་ཀྱང་གལ་ཏེ་དོན་བསྐྱར་བ་ཡོད་ན་སྔ་མ་སྔ་མར་རྣམ་གྲངས་ཀྱི་འབྱེད་པའི་ཕྲད་སྦྱར་དགོས་ཏེ་དཔེར་ན། འཆི་མེད་དམ། རྣམ་སད་དམ། མིག་མི་འཛུམ་ནི་ལྷའོ་ལྟ་བུ་དང་ཚིག་དོན་གཉིས་ཀ་བསྐྱར་བ་ཡོད་ན་རྣམ་གྲངས་ཀྱི་སྡུད་པའི་ཕྲད་སྦྱར་དགོས་ཏེ་འཁོར་ཞིང་འཁོར་ཞིང་སྲིད་པ་གསུམ་དུ་འཁོར། གཏུབ་ཅིང་གཏུབ་ཅིང་དྲག་ཏུ་གསོལ་བར་བྱེད། གཤེགས་ཤིང་གཤེགས་ཤིང་བདེ་བའི་གྲོང་གཤེགས་ལྟ་བུའོ། དེའི་ཐད་དུ་དཀའ་གསལ་ལས། རྣམ་གྲངས་དུ་མས་དོན་བསྐྱར་ན། འབྱེད་སྡུད་སྒྲ་འཇུག་྾ ྾ ྾ ཞེས་གསུངས་སོ།
ལན། རྩ་བའི་གཞུང་ཚིག་དེའི་དོན་ནི་མིང་གི་མཐར་པ་ལྟ་བུའི་ཕོ་སྒྲ་གསར་དུ་སྦྱར་ཡོད་ན་མིང་མཐའ་དེ་ཉིད་བདག་པོའི་སྒྲར་འགྱུར་བ་རྟ་པ།སྒྲུབ་པ་པོ་ལྟ་བུ་དང་མིང་གི་མཐར་མོ་སྒྲར་གཏོགས་པ་སྔར་མེད་གསར་དུ་སྦྱར་ཡོད་ན་མིང་མཐའ་དེ་ཉིད་དགག་པའི་སྒྲ་དག་ཏུ་འགྱུར་བ་འཆི་མེད། འདྲེ་མ་མཆིས། མི་མིན། ཀླུ་མ་ཡིན་ལྟ་བུའོ། དེའི་ཐད་དུ་དཀའ་གསལ་ལས། ྾྾྾ ྾དགག་པ་དང་། བདག་དོན་ཡོད་ན་ཐོག་མཐའ་རུ། པ་སྡེའི་རྟགས་རྣམས་ཅི་རིགས་འཇུག ཅེས་གསུངས་སོ།
ལན། ༡. རྩ་བའི་གཞུང་ཚིག་དེའི་དོན་ནི་ཚིག་རྒྱན་དུ་གྱུར་པ་རྣམས་ལའང་ཚིག་དོན་སྔ་ཕྱི་ཆོས་མཐུན་པ་གཞི་གཅིག་ཏུ་བསྡུ་རྒྱུ་ཡོད་ན་སྔ་མ་ལ་མཐུན་པའི་རྒྱན་དུ་གྱུར་པའི་ཚིག་ཕྲད་སྦྱར་དགོས་ཏེ་མཛེས་ཀྱང་མཛེས་ལ་འོད་ཀྱང་འཚེར་ལྟ་བུ་དང་། སྔ་ཕྱི་ཆོས་མི་མཐུན་པ་གཞི་གཅིག་ཏུ་བསྡུ་རྒྱུ་ཡོད་ན་སྔ་མར་མི་མཐུན་པའི་རྒྱན་གྱི་ཕྲད་སྦྱར་དགོས་ཏེ་བཏུད་ཀྱང་ཁྲོ་ལྟ་བུ་སྟེ་རྒྱན་དུ་གྱུར་བའི་ཚིག་ཕྲད་དེ་དག་ཀྱང་ངེས་པར་དོན་ལ་བསྙེགས་པ་ཡོད་ན་མི་སྦྱར་དུ་མི་རུང་ཞིང་ཚིག་མཛེས་བྱེད་ཙམ་ཡིན་ན་མ་སྦྱར་ཀྱང་རུང་བའོ་ཞེས་སོ།༢. དེའི་ཐད་དུ་དཀའ་གསལ་ལས། རྒྱན་དུ་གྱུར་པའི་ཚིག་ཕྲད་ཀྱང་། དོན་ལ་ས་སོ།བསྙེགས་པ་ཡོད་ན་སྦྱོར། ཞེས་གསུངས་སོ།
ལན། ༡. རྩ་བའི་གཞུང་ཚིག་དེའི་གོ་དོན་ནི་ཚིག་དོན་སྔ་མའི་དེ་མ་ཐག་ཏུ་བསྟན་བྱ་ལྷག་མ་ཡོད་ན་སྔ་མ་ལ་ལྷག་བཅས་ཀྱི་ཕྲད་སྦྱར་དགོས་ཏེ།རྒྱས་བཏབ་སྟེ་བཞག་བཞུགས་ཏེ་བཤད། ཡོད་དེ་མི་སྟོན་ལྟ་བུ་དང་། ཚིག་དོན་སྔ་མའི་དེ་མ་ཐག་ཏུ་བསྟན་བྱ་ལྷག་མ་མེད་པར་རྫོགས་ན་སླར་བསྡུའི་ཕྲད་སྦྱར་དགོས་ཏེ་དཔེར་ན། རྫོགས་སོ་ལྟ་བུ་རྣམ་དབྱེ་དང་ཚིག་ཕྲད་དེ་དག་གི་ནང་གསེས་གང་དང་གང་ཞིག་འཇུག་ཅིང་དོན་ཅི་འདྲ་ཞིག་སྟོན་པ་རྣམ་པར་དབྱེ་བར་བྱའོ་ཞེས་སོ། ༢. དེའི་ཐད་དུ་དཀའ་གསལ་ལས། དེ་བཞིན་བསྟན་བྱ་ལྷག་ཡོད་ན། ལྷག་བཅས་སྒྲ་སྦྱོར་ཚིག་དོན་ནི། རྫོགས་ན་སླར་བསྡུའི་སྒྲ་རྣམས་སྦྱོར། ཞེས་གསུངས་སོ།
ལན། ༡. རྗེས་འཇུག་གི་དགོས་པ་དངོས་བཤད་པ་དང་།ཞར་བྱུང་བའི་ཡི་གེའི་འཇུག་པ་སྤྱིའི་དགོས་པ་བཤད་པ་བཅས་ས་བཅད་གཉིས་གསུངས་སོ།
ལན། རྩ་བར། ཅི་ཕྱིར་འཇུག་པར་བྱེད་ཅེ་ན། ཡི་གེའི་ཁོངས་ནས་མིང་དབྱུང་སྟེ། མིང་གི་ཁོངས་ནས་ཚིག་བྱུང་ནས། ཚིག་གིས་དོན་རྣམས་སྟོན་པར་བྱེད། ཅེས་གསུངས་ལ་དེའི་འགྲེལ་པར་ཡང་རྗེས་འཇུག་གི་ཡི་གེ་བཅུ་ནི་དགོས་པ་ཅིའི་ཕྱིར་འཇུག་ཅེ་ན་སྔོན་འཇུག་དང་དབྱངས་ཡོད་མེད་གང་རུང་མིང་གཞིའི་ཡི་གེ་གཅིག་གམ་གཉིས་སམ་དུ་མ་འདུས་པ་ཡིན་ཡང་རུང་རྗེས་འཇུག་གི་ཡི་གེ་གང་རུང་ཞིག་མ་ཞུགས་ན་དོན་གྱི་ངོ་བོ་སྟོན་པའི་མིང་དུ་འགྲུབ་པ་མི་སྲིད་པས་ཡི་གེའི་ཁོངས་ནས་མིང་དབྱུང་བར་བྱ་བའི་ཕྱིར་དང་མིང་གཅིག་གམ་གཉིས་སམ་དུ་མ་སྦྲེལ་དུ་ཟིན་ཀྱང་མཚམས་སྦྱོར་བར་བྱེད་པའམ་དོན་གསལ་བར་བྱེད་པའི་རྣམ་དབྱེ་དང་ཚིག་ཕྲད་སོགས་ཕལ་ཆེར་རྗེས་འཇུག་ལས་དབྱུང་ཞིང་རྗེས་འཇུག་ལ་བལྟོས་པས་དེ་མ་ཞུགས་ན་དོན་གྱི་ཁྱད་པར་སྟོན་པའི་ཚིག་ཏུ་འགྲུབ་པ་མི་སྲིད་པས་མིང་གི་ཁོངས་ནས་ཚིག་དབྱུང་བའི་ཕྱིར་འཇུག་སྟེ་དེ་ལྟ་བུའི་ཚིག་གིས་འཇིག་རྟེན་དུ་དོན་རྣམས་བརྗོད་པར་བྱེད་པའི་ཕྱིར་དོན་མཚོན་པའི་བརྗོད་པ་ཇི་སྙེད་པའང་རྗེས་འཇུག་གི་ཡི་གེ་རྣམས་འཇུག་པའི་དགོས་པར་གྲུབ་བོ་ཞེས་གསུངས་པ་ལྟར་རོ། དཀའ་གསལ་ལས། ཡི་གེའི་ས་ནས་མིང་དབྱུང་ཞིང་། མིང་གི་ཁོངས་ནས་ཚིག་བྱུང་ནས། ཚིག་གིས་དོན་རྣམས་སྟོན་པས་སོ། ཞེས་གསུངས་སོ། དེས་ན་གོང་གསལ་དྲི་གཞི་དེར་ཚིགས་བཅད་དང་ཚིག་ལྷུག་གང་རུང་ལས་ལན་འདེབས་བྱས་པས་ཆོག
ལན། ༡. ཡི་གེའི་ཁོངས་ནས་མིང་དབྱུང་ཚུལ་ནི་དཔེར་ན། བུམ་པ་ཞེས་བརྗོད་དགོས་ཚེ་སྔོན་ལ་ཡི་གེ་བ་དང་དབྱངས་ཨུ་རྗེས་འཇུག་མ་དེས་དྲངས་པའི་མིང་མཐའ་པ་བཅས་བསྡུས་དགོས་ཤིང་ཡི་གེ་དེ་དག་ཚང་བར་བསྡུས་རྗེས་གཞི་ནས་སྡེབ་སྦྱོར་བྱས་པས་བུམ་པ་ཞེས་དོན་གྱི་ངོ་བོ་ཙམ་སྟོན་པའི་མིང་དུ་སྒྲུབ། ༢. མིང་གི་ཁོངས་ནས་ཚིག་ཕྱུང་ཚུལ་ནི་དཔེར་ན། བུམ་པའི་ལྟོ་བ་ཆེ་ཞེས་བརྗོད་དགོས་ཚེ་སྔོན་ལ་བུམ་པ་ཞེས་པའི་མིང་དེ་དང་ལྟོ་བ་དང་ཆེ་ཞེས་པའི་མིང་དེ་རྣམས་འབྲེལ་སྒྲའི་འི་ཞེས་པས་སྔ་ཕྱི་འབྲེལ་ཞིང་སྦྱར་བའི་རྗེས་བུམ་པའི་ལྟོ་བ་ཆེ་ཞེས་དོན་གྱི་ཁྱད་པར་སྟོན་པའི་ཚིག་སྒྲུབ། ༣.ཚིག་གིས་དོན་རྣམས་སྟོན་ཚུལ་ནི་དེ་ལྟར་ཚིག་ཏུ་བསྒྲུབས་རྗེས་ཚིག་གཅིག་གམ་གཉིས་སོགས་མང་དུ་འདུས་པ་ལས་དོན་མི་འདྲ་བ་དུ་མ་སྟོན་ཐུབ་པ་ནི་བུམ་པ་ཆེན་པོ་འདི་ནི་གཟུགས་དབྱིབས་ཤིན་ཏུ་མཛེས་ལྟ་བུའོ།
ལན། སི་ཏུའི་ཞལ་ལུང་ལྟར་༡. ཡི་གེའི་འཇུག་པ་རྣམས་ཀྱི་རང་བཞིན་གྱི་དགོས་པ་བཤད་པ་དང་། ༢. ཡི་གེའི་འཇུག་པ་སྟོན་པའི་བསྟན་བཅོས་འདི་ཉིད་བརྩམས་པའི་དགོས་པ་བཤད་པ་དང་གཉིས་ཡོད་དོ།༢ 
དྲི་བ། ཡི་གེའི་འཇུག་པ་རྣམས་ཀྱི་རང་བཞིན་གྱི་དགོས་པ་བཤད་པ་ལ་་ནང་གསེས་ས་བཅད་ག་ཚོད་གསུངས་ཡོད་དམ། ནང་གསེས་སོ་སོའི་སྐབས་རྩ་བ་ལས་གང་འདྲ་གསུངས་པ་དང་དཀའ་གསལ་ལས་གང་གང་འདྲ་གསུངས་ཡོད་དམ།
ལན། དེ་ལ་ནང་གསེས་ས་བཅད་གཉིས་གསུངས་ཡོད་དེ། ༡.༢. དགོས་པ་ལྡོག་ཕྱོགས་ནས་བསྟན་པ་དང་། ༢. ཉིང་དགོས་ལྡོག་ཕྱོགས་ནས་བསྟན་པའོ། དང་པོ་ནི།། རྩ་བ་ལས། མོ་ཡི་ཡི་གེ་མེད་པ་ན། ཕོ་ཡིག་བརྗོད་པ་མེད་པར་འགྱུར། ཕོ་ཡིག་དེ་དག་རྣམས་ལ་ཡང་། འཇུག་པར་བཅས་པ་མེད་ན་ནི། མིང་དང་ཚིག་ཀྱང་གསལ་མི་ནུས། མིང་ཚིག་གསལ་བ་མེད་ན་ནི།དོན་རྣམས་བ་རྗོད་པར་མི་འགྱུར་རོ། ཞེས་གསུངས་པ་དང་དེའི་ཐད་དུ་དཀའ་་་མི་གས་ལ་ལས། མོ་ཡིག་དབྱངས་དང་མི་ལྡན་ན། ཕོ་ཡིག་གསལ་བྱེད་བརྗོད་ནུས། དེ་ཕྱིར་དབྱངས་ལྔར་བཞེད་པ་བདེ། ཕོ་ཡིག་དབྱངས་ལྡན་དེ་དག་ལའང་། རྗེས་འཇུག་བཅུ་པོ་མ་ཞུགས་ན། དོན་གྱི་ངོ་བོ་ཙམ་སྟོན་པའི། ངག་གི་བརྗོད་པ་ཡོད་མིན་ཏེ། ཞེས་གསུངས་སོ། གཉིས་པ་ཉིང་དགོས་ལྡོག་ཕྱོགས་ནས་བསྟན་པ་ནི་རྩ་བ་ལས། དེ་ལྟར་གྱུར་ན་འཇིག་རྟེན་དུ། དོན་མཚོན་བརྗོད་པ་ཀུན་ཀྱང་མེད། རིག་བྱེད་སྨྲ་བའང་ཡོད་མི་འགྱུར། ཉན་ཐོས་རང་རྒྱལ་སངས་རྒྱས་ཀྱི། བསླབ་པ་རྣམས་ཀྱང་མེད་པར་འགྱུར། ཞེས་གསུངས་པ་དང་དེའི་ཐད་དུ་དཀའ་གསལ་ལས། མིང་ཚིག་བརྗོད་པ་མེད་ན་ནི། ཐུན་མོང་ཐུན་མོང་མ་ཡིན་པའི། ཤེས་བྱ་སྟོན་པའང་མེད་པར་འགྱུར། ཞེས་གསུངས་སོ།
ལན། མོ་ཡི་ཡི་གེ་ཞེས་པ་དབྱངས་བཞི་དང་ཕོ་ཡིག་ཅེས་པ་གསལ་བྱེད་སུམ་ཅུ་ལ་ངོས་འཛིན་དགོས། དེ་ཡང་གསལ་པོར་བཤད་ན་གི་གུ་སོགས་དབྱངས་བཞི་མེད་པ་ཡིན་ན་ཀ་སོགས་གསལ་བྱེད་སུམ་ཅུའི་བརྗོད་པ་རྫོགས་པར་མི་འགྱུར་ཏེ་དབྱངས་བཞི་ལ་ལྟོས་པའི་བརྗོད་པ་དེ་སྙེད་མི་ཚང་བར་འགྱུར་བའི་ཕྱིར་དེ་ཡང་དཔེར་ན། ཀ་བ། ལག་པ། ཟ་མ་ལྟ་བུ་གསལ་བྱེད་ཀྱི་མིང་གཞི་དང་རྗེས་འཇུག་ཕྲད་པའི་དབང་གིས་དོན་སྟོན་པ་ཡོད་ཀྱང་གྲོགས་པོ།དགེ་ལེགས། གུས་འདུད་ལྟ་བུ་དབྱངས་ལྡན་གྱི་མིངའམ་དབྱངས་ལ་རག་ལས་པའི་ཚིག་རྣམས་བརྗོད་ཐབས་བྲལ་བ་ཡིན་ནོ་ཞེས་གསུངས་པ་ལྟར་རོ།  ཿ་ཆུ་རུ་རི
ལན། སི་ཏུའི་ཞལ་ལུང་ལྟར་ན་ས་བཅད་གཉིས་གསུངས་ཡོད་དེ།༡. དགོས་པ་དངོས་བཤད་པ་དང་། ༢. དགོས་པ་དེ་འགྲུབ་པར་སྨོན་པའོ།དང་པོའི་སྐབས་འདིར་རྩ་བ་ལས། ཇི་ལྟར་འཇིག་རྟེན་སེམས་ཅན་རྣམས།ཕུང་པོ་ཁམས་དང་སྐྱེ་མཆེད་དང་། གྲུབ་མཐའ་གཞན་ཡང་ཡོད་ན་ཡང་།རང་ཉིད་གྱིས་ནི་མི་ཤེས་བཞིན། དེ་བཞིན་ཡི་གེའི་འཇུག་ཚུལ་རྣམས། སྨྲ་བ་ཀུན་ལ་གནས་གྱུར་ཀྱང་། རང་ཚུལ་དེ་ཉིད་མི་ཤེས་པས། དོན་ལ་སྦྱོར་བ་ག་ལ་ཤེས། དེ་ཕྱིར་སྨྲ་བའི་དབང་ཕྱུག་གི། །རྗེས་སྨྲས་྾ ྾ ྾ ྾ ྾ ཞེས་དང་། གཉིས་པ། དགོས་པ་དེ་འགྲུབ་པར་སྨོན་པའི་སྐབས་རྩ་བ་ལས། ྾ ྾ འདི་ཀུན་རྟོགས་གྱུར་ཅིག་ཅེས་པའི་དོན་ནི་དེ་ལྟར་ཡི་གེའི་འཇུག་པ་ལེགས་པར་སྦྱར་བའི་ཚུལ་འདི་གངས་ཅན་སྐྱེ་བུ་ཀུན་གྱིས་རྟོགས་ནས་མིང་ཚིག་བརྗོད་པ་ཐམས་ཅད་ལ་རྨོངས་པ་མེད་པར་སྨྲ་བའི་དབང་ཕྱུག་ཆེན་པོར་གྱུར་ཅིག་ཅེས་ཉིང་དགོས་དེ་རྣམས་འགྲུབ་པའི་ཐུགས་སྨོན་མཛད་པའོ།
ལན། དང་པོ། ཕུང་པོ་ལ་ལྔ་ཡོད་དེ་གཟུགས་དང་། ཚོར་བ།འདུ་ཤེས། འདུ་བྱེད། རྣམ་ཤེས་ཀྱི་ཕུང་པོ་བཅས་ཡོད་ངོ།། གགཉིས་པ།ཁམས་ལ་བཅོ་བརྒྱད་ཡོད་དེ། དམིགས་པ་ཡུལ་གྱི་ཁམས་དྲུག་དང་རྟེན་ནམ་བདག་སྐྱེན་དབང་པོའི་ཁམས་དྲུག་དང་བརྟེན་པ་རྣམ་ཤེས་ཀྱི་ཁམས་དྲུག་ཏེ་བསྡོམས་པས་བཅོ་བརྒྱད་ཡོད་པ་ལས། ༡. དམིགས་པ་ཡུལ་གྱི་ཁམས་དྲུག་ནི།གཟུགས། སྒྲ། དྲི། རོ། རེག་བྱ། ཆོས་ཀྱི་ཁམས་བཅས་སོ། .༢. རྟེན་ནམ་བདག་རྐྱེན་དབང་པོའི་ཁམས་དྲུག་ནི་མིག་དང་། རྣ་བ། སྣ། ལྕེ། ལུས་ཀྱི་ཁམས། ཡིད་དབང་བཅས་སོ། ༣. བརྟེན་པ་རྣམ་ཤེས་ཀྱི་ཁམས་དྲུག་ནི་མིག་དང་། རྣ་བ། སྣ། ལྕེ། ལུས། ཡིད་ཀྱི་རྣམ་ཤེས་སོ། གསུམ་པ་སྐྱེ་མཆེད་བཅུ་གཉིས་ཡོད་དེ་མིག་གི་སྐྱེ་མཆེད། རྣ་བའི་སྐྱེ་མཆེད། སྣའི་སྐྱེ་མཆེད།ལྕེའི་སྐྱེ་མཆེད། ལུས་ཀྱི་སྐྱེ་མཆེད། ཡིད་ཀྱི་སྐྱེ་མཆེད་དེ་ཡུལ་ཅན་དྲུག་དང་གཟུགས་ཀྱི་སྐྱེ་མཆེད། སྒྲའི་སྐྱེ་མཆེད། དྲིའི་སྐྱེ་མཆེད། རེག་བྱེའི་སྐྱེ་མཆེད།ཆོས་ཀྱི་སྐྱེ་མཆེད་དེ་ཡུལ་དྲུག་གོ གནས་པའི་གབཞི་པ། གྲུབ་པའི་མཐས་བཞག་པ་གཞན་ཡང་གྲངས་ཅན་པའི་དེ་ཉིད་ཉེར་ལྔ་དང་ཐེག་ཆེན་པའི་རྣམ་ཤེས་ཚོགས་བརྒྱད་སོགས་ཀྱང་ཡོད་ཅིང་ཞེས་པའི་གྲངས་ཅན་པའི་དེ་ཉིད་ཉེར་ལྔ་ནི། བདག་དང་གཙོ་བོ་ཆེན་པོ་དང་། ང་རྒྱལ་དང་ནི་དེ་ཙམ་ལྔ། དབང་པོ་བཅུ་གཅིག་འབྱུང་བ་ལྔ། དེ་ཉིད་ཉེར་ལྔར་འདོད་པ་ཡིན།་༡. དེ་ཙམ་ལྔ་ནི་གཟུགས་སྒྲ་དྲི་རོ་རེག་བྱའོ།༢. དབང་པོ་བཅུ་གཅིག་ནི་བློའི་དབང་པོ་ལྔ། ལུས་ཀྱི་དབང་པོ་ལྔ།ཡིད་ཀྱི་དབང་པོ་གཅིག་བཅས་ལས་བློའི་དབང་པོ་ལྔ་ཏེ་མིག་དང་། རྣ་བ། སྣ་དང་ལྕེ། པགས་པའོ། ལུས་ཀྱི་དབང་པོ་ལྔ་སྟེ་ངག་དང་། ལག་པ། རྐང་པ།འཕོངས། འདོམས་སོ།འབྱུང་བ་ལྔ་སྟེ། ས་ཆུ་མེ་རླུང་ནམ་མཁའ་བཅས་སོ། ལྔ་པ། ཐེག་ཆེན་པའི་རྣམ་ཤེས་ཚོགས་བརྒྱད་དེ། མིག་གི་རྣམ་ཤེས་དང་རྣ་བའི་རྣམ་ཤེས།སྣའི་རྣམ་ཤེས། ལྕེའི་རྣམ་ཤེས། ལུས་ཀྱི་རྣམ་ཤེས། ཡིད་ཀྱི་རྣམ་ཤེས་ཏེ་རྣམ་ཤེས་ཚོགས་དྲུག་དེ་རྣམས་ཀྱི་སྟེང་དུ་ཉོན་ཡིད་རྣམ་ཤེས་དང་ཀུན་གཞི་རྣལ་ཤེས་གཉིས་བསྡོམས་པས་བརྒྱད་དོ།
ལན། ལག་པའི་མིག་ལ་ཞེས་པས་སྡེ་པ་གཉོས་པའི་ཡི་གེ་གཉིས་པ་ཆ་བསྟན་པ་དང་དབྱངས་འཇུག་བཞི་བཅུ་ཤེས་པས་དབྱངས་ཡིག་བཞི་པ་ན་རོ་རྗེས་འཇུག་གི་བཅུ་པ་ས་ཡིག་བསྟན་པས་ཆེས་ཞེས་གྲུབ་པ་དང་མཚམས་ཀྱི་བགྲོད་པ་ཞེས་པས་སྡེ་པ་དྲུག་པའེ་ཡི་གེ་གཉིས་པ་ཟ་བསྟན་པ་དང་འཕུལ་རྟེན་རྩེ་ཟུང་གིས་ཞེས་པས་སྔོན་འཇུག་གསུམ་པ་བ་ཡིག་དང་རྗེས་འཇུག་གཉིས་པ་ང་ཡིག་འཐོབ་པ་བསྟན་པས་བཟང་ཞེས་གྲུབ་པ་ཡིན་པས་དོན་དུ་མཚོན། ཆོས་བཟང་ཞེས་པ་བསྟན་ནོ། གོང་གི་ཕྲད་ཡིག་རྣམས་རྟོགས་སླའོ།
ལན། གོ་དོན་ནི་མིང་ཕན་ཚུན་ཚིག་གི་སྒྲ་ཙམ་འདྲ་བར་སྣང་ན་ཡང་དོན་ལ་ཁྱད་པར་ཤིན་ཏུ་ཆེ་བ་ཡོད་དེ། དཔེར་ན། གྲི་ལྟ་བུར་མཚོན་ན་ག་གྲི། ད་དྲི། བ་བྲི་སོགས་ཕན་ཚུན་མིང་གཞིའི་སྒྲ་ཙམ་འདྲ་ན་ཡང་སོ་སོར་ངདབྱེ་ན། མཚོན་གྱི་རལ་གྲི་ལ་ག་གྲི། སྣ་ལ་བསྣམས་བྱའི་དྲི་ལ་ད་དྲི། རི་མོ་བྲི་བ་ལ་བ་བྲི་སོགས་དོན་ལ་འཇུག་སྐབས་ཁྱད་པར་ཤིན་ཏུ་ཆེའོ་ཞེས་སོ།
ལན། བོད་ཡུལ་དུ་སྒྲ་ནི་སྒྲ་རིག་པ་སྟེ་བརྡ་སྤྲོད་ཀྱི་གཞུང་ལུགས་སུམ་རྟགས་གཉིས་ལ་ངོས་འཛིན་བྱས་པས་ཆོག་གོ།
ལན། གོ་དོན་ཚིག་ལྷུག་ཐོག་ནས་འགྲེལ་ན་འདི་ལྟར། བརྡ་དག་གི་གཞུང་ལུགས་ཀུན་ཀྱི་མ་ཕྱིར་གྱུར་པ་སུམ་རྟགས་འདི་ལ་མ་སྦྱངས་པའམ་མ་བསླབ་པར་རྨོངས་ཚོད་སྤྱི་བརྟོལ་གྱིས་རྒྱལ་བའི་གསུང་རབ་ཀྱི་དགོངས་དོན་གཞན་ལ་འཆད་པ་དང་ཕ་རོལ་པོ་དང་རྩོད་པ་བྱེད་པ། རང་གིས་རྩོམ་པ་སོགས་མཁས་པའི་འགྱི་བ་གསུམ་གྱི་གྲྭར་རམ་གྲས་སུ་འཇུག་པ་དེ་ནི། དཔེར་ན། ཝ་སྐྱེས་སེང་གེའི་ལྤགས་པ་གྱོན་པ་དེ་གནས་སྐབས་སེང་གེ་ལྟ་བུར་མངོན་ནའང་དུས་ནམ་ཞིག་གི་ཚེ་ཝའི་རང་གཟུགས་མངོན་ཞིང་རྗེས་ངན་སྟོན་པ་དེ་བཞིན་དུ་སྐབས་དེར་འཆད་རྩོད་སོགས་གྲྭར་ཞུགས་ཀྱང་ནམ་ཞིག་མ་སྦྱང་བའི་རྗེས་ངན་རྣམས་གསལ་བར་འགྱུར་རོ། ཞེས་སོ།བརྡ་སྤྲོད་སྨྲ་མཁས་ཀྱི་ཞལ་ལུང་ཡི་གེའི་བཤད་པ་དང་སུམ་རྟགས་ཀྱི་དྲི་བ་དྲིས་ལན་རང་མཉམ་བློ་གསར་གཞོན་ནུའི་ཉེར་མཁོ་ཞེས་བྱ་བ་ལས་བརྡ་སྤྲོད་རྟགས་ཀྱི་འཇུག་པའི་སྐོར་མདོ་ཙམ་བཤད་ཟིན་ཏོ།སླར་སྨྲས་པ།བློ་གསར་རྐང་དྲུག་བུང་བའི་ཁྱུ་ཚོགས་རྣམས།བརྡ་སྤྲོད་རྟགས་འཇུག་ཆུ་སྐྱེས་ཚལ་ཡངས་སུ།རྟགས་རྩེན་ལེགས་བཤད་ཟེའུ་འབྲུའི་བཅུད་མྱང་ནས།དོན་རྩ་འབྲས་བུའི་སྙིང་པོ་སྨིན་པར་ཤོག