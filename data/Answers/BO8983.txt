ལན། ཀ་བཤད་ཅེས་པ་ནི་ཡི་གེ་ཨཱ་ལི་དང་ཀཱ་ལི་གཉིས་ལས་ཀཱ་ལི་གཙོར་བྱས་ཚིགས་བཅད་གང་དེའི་རྐང་བའི་ཐོག་མཐའ་བར་གསུམ་དུ་རིམ་བཞིན་བཀོལ་བའམ་ཡང་ན་གསལ་བྱེད་ཀྱི་གོ་་་་རིམ་ལྡོག་ནས་བརྗོད་པར་འདོད་པའི་ངག་སྦྱོར་ཀུན་གསལ་བར་བཤད་པས་ཀ་བཤད་ཅེས་བརྗོད།
ལན། ཀ་བཤད་རྩོམ་གྱི་ཚིག་རྐང་མང་ཉུང་ནི་སྙན་ངག་གི་གཞུང་དུ་བརྗོད་པ་བཞིན་སྤྱིར་ཚིག་རྐང་བཞི་ཚང་དགོས་ཀྱང་མཐའ་གཅིག་ཏུ་ངེས་པ་མེད། འོན་ཀྱང་ཚིགས་བཅད་གཅིག་གི་ནང་དུ་ཚིག་རྐང་སོ་སོའི་ཚེག་བར་མང་ཉུང་མ་ཤོར་བར་ངེས་པར་གཅིག་་་་་མཚུངས་ཡིན་དགོས། ཀ་བཤད་རྩོམ་གྱི་ཚེག་བར་མང་ཉུང་ཇི་ཙམ་བྱེད་མིན་ཐད་རྩོམ་པ་པོ་སོ་སོའི་འདོད་མོས་ལྟར་བྱས་ཆོག་པ་ལས་་་་མཐའ་གཅིག་ཏུ་ངེས་པ་མེད། ད་བར་མཐོང་ཆོས་སུ་གྱུར་པ་ནི་ཚེག་བར་ཉུང་ཤོས་བཞི་དང་མང་ཤོས་སོ་བདུན་བར་ཡོད་དོ། །
ལན། ཀ་བཤད་རྩོམ་གྱི་ཚིག་སྦྱོར་ཐད་ཡིད་གཟབ་བྱ་དགོས་པ་མདོར་བསྡུས་ན་ཕྱོགས་གསུམ་ཡོད་དེ། 1.ཚིག་སྦྱོར་བདེ་ཞིང་འཛིན་བདེ་བའི་དགོས་པ། 2.གོང་འོག་འབྲེལ་ཆགས་པའི་དགོས་པ།མིང་བརྡ་མང་ཙམ་གསོག་ཉར་བྱ་དགོས་པའི་དགོས་པ།
ལན། ཀ་བཤད་རྩོམ་གྱི་སྲོག་ལ་ཁྱད་ཆོས་འདི་འདྲ་ལྡན་པ་སྟེ། ཟུར་ཟ་དང་། བསླབ་བྱའི་ཞལ་གདམས། མ་རབས་སྤྱོད་པའི་ཚུལ་འཛིན་པར་ཁྲོ་སྡང་། ཡ་རབས་ཚུལ་ལྡན། རིག་པའི་གནས་ལ་ཐོས་བསམ་སྒོམ་གསུམ་བྱ་བའི་གྲོས་འདེབས། ལེ་ལོ་འདུ་འཛིའི་དབང་དུ་གྱུར་པར་ཐ་ཚིག་སྒྲོག་པ་སོགས་སྤང་བླང་གི་ཆ་་་་་་གཙོ་བོར་སྟོན་པའི་སྤྱི་ཚོགས་ཀྱི་འཚོ་བ་དངོས་ཀྱི་སྣང་ཚུལ་དང་།རྩོམ་པ་པོས་འཚོ་བ་དེར་བཟུང་བའི་ལྟ་ཚུལ་བཅས་ཕྱོགས་གཉིས་་་་འདུས་པ་ཞིག་དགོས་སོ། །
ལན། ཀ་བཤད་རྩོམ་ཡིག་ལ་དབྱེ་བ་རིགས་ཆེ་བ་གཉིས་ཡོད་དེ། རྩོམ་པ་པོས་བརྩམས་པའི་ཀ་བཤད་དང་། དམངས་ཁྲོད་ཀྱི་ངག་རྒྱུན་དུ་དར་བའི་ཀ་བཤད་གཉིས་ཡོད།
ལན། མི་རིགས་གཞན་ལ་རྩོམ་རིག་ནང་དབྱངས་གསལ་རིམ་པས་བརྗོད་དོན་མཚོན་པའི་རྩོམ་ཞིག་འབྲི་ལུགས་མེད་ལ།བོད་ཀྱི་རྩོམ་རིག་སྐྱེད་ཚལ་ནང་དེ་ལྟའི་རྩོམ་སྲོལ་ཁྱད་འཕགས་་་་་་་ཤིག་ཡོད་ཕྱིར་དེ་ལྟར་བརྗོད་པ་དང༌། དེར་ཡིག་ཐོག་དང་ངག་ཐོག་གང་རུང་ནས་བརྩམས་ཆོག་པའི་ཁྱད་ཆོས་དང་། ཚེག་བར་རིང་ཐུང་རང་མོས་ཅན་མིན་པའི་ཁྱད་ཆོས་དང་། ཀ་བཤད་ཀྱི་གསལ་བྱེད་ཡི་གེའི་གནས་ཐོག་མཐའ་བར་གསུམ་ཅི་དགར་སྒྲིག་པ་དང་། དབྱངས་བཞི་ལས་རིམ་བཞིན་དབྱངས་གཅིག་ཁོ་ན་གསལ་བྱེད་ཀྱི་ཡི་གེར་རིམ་བཞིན་བརྒྱན་ཆོག་པའི་ཁྱད་ཆོས། དེ་བཞིན་ཀ་ནས་ཨའི་བར་རིམ་བཞིན་འབྲི་བའི་ལུགས་འབྱུང་གི་ཀ་བཤད་་དང་། ཨ་ནས་ཀའི་བར་གོ་ཟློག་ནས་བྲིས་པའི་ལུགས་ལྡོག་གི་ཀ་བཤད་གང་རུང་བྲིས་ནས་བརྗོད་དོན་མཚོན་པར་བྱེད་པའི་ཁྱད་ཆོས། མི་རྣམས་ཀྱི་ངག་ནས་བརྗོད་པའི་ཚེ་བརྗོད་བདེ་བ་དང་།བློར་འཛིན་པའི་ཚེ་འཛིན་བདེ་བ། ངོ་མཚར་ཀུ་རེ་སློང་བ་སོགས་ཀྱི་ཁྱད་ཆོས་ལྡན་ནོ། །
ལན། དབྱངས་སོགས་ངེས་པའི་བྱ་དཀའ་བ་གསུམ་གྱི་ནང་གསེས་གཉིས་པ་སྐྱེ་གནས་ངེས་པའི་བྱ་དཀའ་བའི་རྒྱན་བཞི་་་་ནི་སྐྱེ་གནས་བཞིར་ངེས་པ་དང་། གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་པ་བཅས་སོ། །
ལན། འགྲུབ་བྱེད་ཀྱི་རྒྱུ་འདི་གཉིས་ཀྱི་བྱེད་པ་པོ་སྟེ་རྒྱུ་གཅིག་པོ་དེས། བསྐྱེད་བྱ་འབྲས་བུ་དགའ་བ་དངོས་པོར་གྱུར་པ་དང་། དགའ་བ་ཉམས་པ་དངོས་མེད་གཉིས་ཀ་སྐྱེད་པར་བྱེད་པས་ན། རྒྱུ་འདི་གཉིས་ལ་འགྲུབ་བྱེད་ཀྱི་རྒྱུ་ཟེར་བ་དང༌། འགྲུབ་བྱེད་ཀྱི་རྒྱུའི་བྱེད་ལས་ཀྱི་ཁྱད་པར་ལ་བལྟས་ནས་སྐྱེད་བྱེད་འགྲུབ་པའི་་་རྒྱུ་དང་ཉམས་བྱེད་འགྲུབ་པའི་རྒྱུ་ཞེས་བརྗོད་པར་མ་ཟད། རྒྱུ་དེ་ལས་འབྲས་བུ་དགའ་བ་སྐྱེད་འོས་པའི་ཆ་ནས་འགྲུབ་བྱེད་འོས་་་་་་པའི་རྒྱུ་དང་། རྒྱུ་དེ་ལས་འབྲས་བུ་དགའ་བ་ཉམས་པ་སྟེ། སྐྱེད་མི་འོས་པའི་ཆ་ནས་འགྲུབ་བྱེད་མི་འོས་པའི་རྒྱུ་ཡང་ཟེར་རོ།།
ལན། འདིས་ཁྱད་པར་ཞེས་པར་མཁས་པ་རྣམས་ལ་བཞེད་ཚུལ་མང་དུ་མཆིས་ཏེ། ལྔ་པ་ཆེན་མོའི་གསུངས་རྒྱུན་དུ་གང་ལ་ཡོན་ཏན་དང་རིགས་སོགས་ཀྱི་ཁྱད་ཆོས་མ་ཚང་ཡང་། འབྲས་བུ་གཞན་ལས་ཁྱད་པར་དུ་འཕགས་པ་སྐྱེད་ནུས་པར་བརྗོད་པ་ལ།ཁྱད་པར་གྱི་རྒྱན་ཞེས་དང་། རིན་སྤུངས་ངག་དབང་འཇིགས་གྲགས་ཀྱིས། བརྗོད་འདོད་ཀྱི་ཡུལ་གཞན་ལས་ལྷག་པའི་ཁྱད་པར་དུ་བསྟན་པ་དེ་ལ་འདོད་པ་དང༌། སྣར་ཐང་ལོ་ཙཱ་བས། འབྲས་བུ་སྐྱེད་བྱེད་ཀྱི་རྒྱུའི་ཁྱད་པར་གྱི་ཆོས་ཁོ་ན་གཞན་ལས་ཕུལ་དུ་བྱུང་བར་བརྗོད་པ་དེ་ལ་འདོད་པ་དང༌། བོད་མཁས་པས། རྒྱུ་མཚན་གྱི་རྒྱུ་ལ་སྦྱར་བ་སོགས་བཞེད་ཚུལ་མི་འདྲ་བ་མང་བོ་མཆིས་སོ།།
ལན། དོན་རྒྱན་སོ་ལྔའི་ནང་གསེས་ཉེར་ལྔ་པ་ཁྱད་པར་བརྗོད་པའི་རྒྱན་ནི་བརྗོད་བྱ་ཡོན་ཏན་དང་། རིགས། བྱ་བ། རྫས།རྒྱུ་རྣམས་ལ་རང་རང་གི་མཚན་ཉིད་མ་ཚང་ཡང་། ཚང་བ་དང་ཁྱད་མེད་དངོས་པོའི་ནུས་པ་ཕུལ་དུ་བྱུང་བ་སྟོན་པའི་རྒྱན་ཞིག་སྟེ།དེའི་ནང་གསེས་རྣམ་གྲངས་ལྔ་ནི། ཡོན་ཏན་མ་ཚང་བའི་ཁྱད་པར་བརྗོད་པ། རིགས་མ་ཚང་བའི་ཁྱད་པར་བརྗོད་པ། བྱ་བ་མ་ཚང་བའི་ཁྱད་པར་བརྗོད་པ། རྫས་མ་ཚང་བའི་ཁྱད་པར་བརྗོད་པ། རྒྱུ་མ་ཚང་བའི་ཁྱད་པར་བརྗོད་པ་བཅས་སོ།།
ལན། འགྲེལ་ཚུལ་མི་འདྲ་བ་ཡོད་དེ། རྩ་བའི་ཚིག་རྐང་གསུམ་པ་དཀར་བའི་གོས་ཅན་སྔོན་འགྲོ་མ(མངོན་འགྲོ་མ)ཞེས་་་་་་པར་ལྔ་པ་ཆེན་མོ་དང་བོད་མཁས་པ་སོགས་ཀྱིས། རང་གི་མཛའ་བོའི་མདུན་དུ་འགྲོ་བའི་སྔོན་འགྲོ་མ་ཞེས་འགྲེལ་བ་དང༌། འབྲུག་ཁམས་སྤྲུལ་གྱིས་སྔོན་འགྲོ་མ་ཟེར་བ་ཡིག་ནོར་དུ་བཤད་ནས་སི་་་་་་ཏུའི་འགྱུར་ལྟར་དུ་མངོན་འགྲོ་མ་ཞེས་མཛའ་བོའི་སར་མངོན་པར་འགྲོ་བའི་བུད་མེད་ཅེས་བཤད་པ་དང༌། འཇུ་མི་ཕམ་པས། མངོན་འགྲོ་མ་ཞེས་པ་བུད་མེད་ཀྱི་མིང་གི་རྣམ་གྲངས་སུ་འཆི་མེད་མཛོད་་ལས་བཤད་པ་ལྟར། བུད་མེད་ཀྱི་བྱེ་བྲག་ཏུ་གོ་དགོས་པར་འདོད་དོ། །རྩ་བའི་ཚིག་རྐང་བཞི་པ་ཟླ་བའི་འོད་ཀྱིས(ལ)མཚོན་མ་ཡིན་ཞེས་པར་བོད་མཁས་པ་དང་འབྲུག་ཁམས་སྤྲུལ་སོགས་ཀྱིས་སི་ཏུའི་འགྱུར་ལྟར། ཟླ་བའི་འོད་ལ་འགྲན་མ་ཡིན་ཞེས་རྒྱ་དཔེ་དང་བསྟུན་ནས་རྣམ་དབྱེ་བདུན་པ་དངོས་སུ་སྦྱར་ཀྱང༌། ལྔ་པ་ཆེན་མོ་དང་རིན་སྤུངས་པ་སོགས་ཀྱིས། དེ་ལྟ་ན་ཟླ་འོད་ལ་འགྲན་མི་ནུས་པའི་དོན་དུ་འཁྲུལ་ཉེན་ཆེ་བས་ཕུལ་བྱུང་གི་དོན་ཉམས་པའི་སྐྱོན་དུ་འགྱུར་སྟབས། འདི་ལ་རྣམ་དབྱེ་གསུམ་པ་དངོས་སུ་བཞག་ནས་ཟླ་བའི་འོད་ཀྱིས་མཚོན་མ་ཡིན་ཞེས་ན་ལེགས་གསུངས་སོ།།
ལན། བརྒྱུད་སྒྲུང་གི་རིགས་འདི་ནི་རང་གི་ཨ་མྱེ་ཡང་མྱེ་རིང་ལ་བརྒྱུད་ཡོང་བའི་སྒྲུང་སྣ་ཚོགས་འཆོལ་དུ་མ་བཅུག་པར་ཇི་་་མ་ཇི་བཞིན་དུ་མི་རབས་ནས་མི་རབས་ལ་བརྒྱུད་པའི་སྒྲུང་གི་རིགས་ལ་ཟེར། བརྒྱུད་སྒྲུང་གི་རིགས་ལ་གཉིས་ཡོད་དེ། གཅིག་ནི་ངག་ཐོག་ནས་མར་བརྒྱུད་ཡོང་བའི་སྒྲུང་ཡིན་ལ། གཅིག་ནི་ཡིག་ཐོག་ནས་བརྒྱུད་ཡོང་བའི་སྒྲུང་ཡིན། སྒྲུང་པའི་རིགས་གཉིས་གང་ཡིན་རུང་ཚང་མས་ཕ་མའི་རིང་ལ་བརྒྱུད་ཡོང་བའི་སྒྲུང་ལ་བར་་་་་་ཆད་འབྱུང་དུ་མི་འཇུག་པ་དང་། མི་དགོས་པའི་སླད་སྐྱོན་ཡངཤོར་དུ་མི་འཇུག་པར་རྣམ་དག་གིས་རྒྱུན་འཛིན་བྱེད་དགོས་པ་་་་་ལས་གཞན། ད་དུང་མི་རབས་རྗེས་མས་འཛིན་སྤེལ་བྱེད་པའི་ཁྲོད་དུ་གེ་སར་གྱི་སྒྲུང་ཇེ་ལེགས་དང་ཇེ་རྒྱས་སུ་གཏོང་བའི་འོས་འགན་!ང་ཡོད་ཟེར། བརྒྱུད་སྒྲུང་གི་རིགས་སུ་གཏོགས་པའི་སྒྲུང་པས་སྒྲུང་བཤད་པའི་དུས་སུ་ངེས་པར་དུ་རང་གི་ཕ་མེས་རིང་ནས་་གཏན་ཁེལ་བྱས་པའི་ཆོ་ག་དང་བཟོ་ལྟ། ཕྱག་རྒྱ་སོགས་བྱེད་པ་དང་། དཔེར་ན་ཁྲོམ་ཆེན་ཟིལ་གནོན་དང་དཀར་མོའི་དྲུག་འགྱུར་སོགས་སྒྲུང་གླུའི་འགྱུར་ཁུགས་དང་དབྱངས་རྟ་གཏན་ཆགས་ཀྱི་་་་་་གདངས་ལ་ཕབ་ནས་བརྒྱུད་པ་ཡིན་པས་འགྱུར་བ་གཏན་ནས་ཡོད་མི་རུང་བ་ཡིན། ཁོང་ཚོས་སྒྲུང་བཤད་དུས་དཔེ་ཆར་བལྟ་མི་དགོས་ཤིང་ཉན་པ་པོའི་འདོད་མོས་བཞིན་སྒྲུང་དཔེ་ཚན་པ་རེ་རེཆུ་་་་་་་བཞུར་བཞུར་དུ་བཤད་ཐུབ་ནའང་། བབ་སྒྲུང་ནང་བཞིན་སྒྲུང་དཔེ་བརྒྱ་ཕྲག་ལྷག་བཤད་ཤེས་པ་ཉུང་བ་ཡིན། ཡིན་ནའང་ཁོང་ཚོས་བཤད་པའི་སྒྲུང་གི་ལེའུ་རེ་རེ་ཁ་གསལ་ཞིང་ཚིག་འབྲུ་དག་པ་་དང་ནང་དོན་ལ་ཆད་ལྷག་མེད་པར་ཆ་ཚང་བ་ཡིན།
ལན། གཏེར་སྒྲུང་ཞེས་པ་ནི་གནའ་སྔ་མོའི་དུས་ཤིག་ལ་རང་རེའི་བོད་ཀྱི་ཆོས་དཔེ་དང་རིག་གནས་སྤེལ་བར་བགེགས་རྐྱེན་ཚབས་ཆེན་ཐེབས་ཏེ་འཕྲལ་དུ་ཉམས་པའི་ཉེན་ཁ་ཡོད་པའི་སྐབས་སུ། བློ་རྒྱ་ཡངས་པ་ཅན་གྱི་སྐྱེས་བུ་དག་གིས་བྲག་ཁུང་དང་ས་ཁུང་ནང་དུ་སྦས་པའི་གཏེར་ཡིག་ཡིན་ཞེས་གླེང་ཞིང༌། ཕྱིས་སུ་མི་ལས་འབྲས་ཅན་གྱིས་ཕྱིར་བཏོན་ཏེ་ཡིག་རྒྱུད་སྤེལ་པ་ཡིན་ཟེར། དེ་ཡང་གཏེར་སྒྲུང་ལ་དངོས་གཏེར་དང་དགོངས་གཏེར་ཏེ་རིགས་གཉིས་་་ཡོད་པ་ལས་དངོས་གཏེར་གྱི་རིགས་ནི། ལོ་ཡི་འཁོར་ལོ་བརྒྱ་ཕྲག་དུ་མ་འདས་པའི་སྔོན་རོལ་ན་གླིང་རྗེ་གེ་སར་རྒྱལ་པོའི་སྒྲུང་དཔེ་་་་་དང་ཐང་སྒྲུང་སོགས་འགངས་ཆེན་གྱི་རིགས་ཐམས་ཅད་བློ་གྲོས་་་་་ཅན་འགས་ཉམས་པ་དང་རྒྱུན་ཆད་པར་དོགས་ནས་བྲག་ཁུངབཙན་པོའི་ནང་དུ་སྦས་ཏེ་མེ་ཆུ་གང་གིས་ཀྱང་བརླག་པར་མི་འགྱུར་བར་བྱས་པའི་དངོས་པོའི་གཏེར་རྣམས། ཕྱིས་སུ་དད་ལྡན་བསོད་ནམས་ཆེ་བའམ་ལས་འཕྲོ་ཅན་དག་གིས་རྙེད་པའམ་ཕྱིར་་་་་བཏོན་པའི་སྒྲུང་གི་རིགས་ལ་ཟེར་ཞེས་གསུངས། དགོངས་གཏེར་གྱི་རིགས་ནི་དེ་དང་མི་འདྲ་བར་ཡུལ་དང་དུས་ལ་བསྟུན་ནས་པད་་མའི་རྣམ་འཕྲུལ་མིའི་རྣམ་རོལ་དུ་བྱོན་པའི་སྐྱེས་ཆེན་དམ་པ་རེ་་་་་འགའ་ཙམ་གྱི་དགོངས་པ་རུ་ཤར་པའི་གཏེར་ཆོས་རྫོགས་པ་མེད་་་་པར་ཕབ་རྒྱུ་ཡོད་པའི་གྲས་རྣམས། སྐབས་སྐབས་སུ་དག་སྣང་གི་ངོར་སྔོན་གནས་རྗེས་སུ་དྲན་ཏེ་གླིང་རྗེ་མཆོག་དང་དགོངས་ཀློང་་་་རོ་གཅིག་ཏུ་གྱུར་ཏེ། སྐབས་དེ་དུས་བསྟན་དང་འགྲོ་བའི་དོན་རླབས་པོ་ཆེ་མཛད་ཚུལ་རྣམས་ཐོལ་བྱུང་དུ་བབས་ཏེ་ཕབ་པའི་་་་་་་སྒྲུང་དཔེ་ཁག་ལ་ཟེར།
ལན། ཐང་སྒྲུང་ནི་གེ་སར་རྒྱལ་པོའི་ཐང་གའམ་དཔའ་རྟུལ་ཞིག་གི་ཐང་གར་བལྟས་ཏེ་བཤད་པའི་སྒྲུང་ལ་ཐང་སྒྲུང་ཟེར།གེ་སར་སྒྲུང་གི་ཞིབ་འཇུག་པ་འཇམ་དཔལ་རྒྱ་མཚོས་ཐང་སྒྲུངབཤད་པའི་སྒྲུང་པ་ཕལ་མོ་ཆེས་རང་གིས་ཐང་ག་འབྲི་ཤེས་ཤིང་་དཔྱད་པའང་གཏོང་ཤེས་ཞེས་བཀོད་ཡོད་པ་རེད། དེ་ཡང་ཐང་སྒྲུང་གི་རིགས་འདི་སྒྲུང་པའི་རིགས་ཤིག་ལ་བཀར་ན་ཁྱབ་ཧ་ཅང་་་ཆུང་ཞིང་། ཁོ་ཚོས་ཐང་གའི་སྟེང་བྲིས་པའི་རི་མོ་ལ་བལྟས་ནས་སྒྲུང་ཉུང་ཙམ་ཞིག་བཤད་པ་མ་གཏོགས་མགོ་རྔ་ཡོད་པའི་སྒྲུང་ཁ་་་ཚང་ཞིག་བཤད་མི་ཐུབ། གལ་སྲིད་སྒྲུང་ལ་མཁས་པའི་སྐྱེས་བུ་ཞིག་ཡིན་ཕྱིན། སུས་ཀྱང་ཐང་གའི་རི་མོར་བལྟས་ཏེ་དཔྱད་པ་གཏོང་ཐུབ་པར་མ་ཟད། མཚོ་སྔོན་མགོ་ལོག་གི་སྒྲུང་པ་ངག་རིག་ལ་མཚོན་ན། སྙན་ཞིང་འཇེབས་པའི་གླུ་གཅིག་གིས་ཀྱང་འགྲེལ་བཤད་ཆ་ཚང་བ་ཞིག་རྒྱག་ཐུབ།དྲི་བ གླིང་གེ་སར་རྒྱལ་པོའི་སྒྲུང་ལས་ག་འདྲ་ཞིག་ལ་ཐོས་སྒྲུང་ཟེར།
ལན། ཐོས་སྒྲུང་ཞེས་པ་ནི་ཡི་གེ་ཤེས་མིན་གྱི་དོན་ལ་མ་ལྟོས་པར་རང་གི་འབད་པ་ལྷོད་མེད་ཀྱིས་སྒྲུང་མཁན་གཞན་པས་་་་གླིང་སྒྲུང་བཤད་སྐབས་ལན་གྲངས་རྫོགས་མེད་གསན་བཞེསགནང་སྟེ་ཚིག་དོན་ཕལ་ཆེར་བློ་ལ་ངེས་པའི་སྒྲུང་པའི་རིགས་འཟེར་བ་མ་གཏོགས། བབས་སྒྲུང་དང་། དགོངས་གཏེར་ལས་བྱུང་བའི་སྒྲུང་དང་། པྲ་སྒྲུང་སོགས་ལྐོག་གྱུར་གྱི་ནུས་པ་ལ་བརྟེན་ནས་གླིང་སྒྲུང་བཤད་མཁན་ལྟ་བུའི་གྲས་མིན་པར། ཁོང་རྣམ་པའི་ཐུན་མོང་གི་ཁྱད་ཆོས་ནི། གླིང་རྗེ་གེ་སར་མཆོག་དང་ལྷག་པའི་ལྷ་ལ་དབྱེར་མེད་དུ་དད་འདུན་བཟང་བོ་ཟློག་ཏུ་མེད་པར་ཡོད་ཅིང་།དེ་དག་ལས་མང་ཆེ་བས་ཡི་གེ་མི་ཤེས་ཤིང་ལ་ལ་ནི་ད་དུང་ལོང་བ་་ཡང་ཡིན་ནོ། །
ལན། པྲ་སྒྲུང་ཞེས་པ་ནི་གསང་བ་སྔགས་ཀྱི་ནུས་མཐུ་ལ་བརྟེན་ནས་ལྐོག་གྱུར་རྣམས་གཟུགས་བརྙན་གྱི་བརྡར་ཕབ་སྟེ་་་་་་་་བཤད་པའི་སྒྲུང་ལ་ཟེར། ་སྒྲུང་གི་རིགས་སུ་གྱུར་པའི་སྒྲུང་པའི་ཁྱད་ཆོས་ནི་སྒྲུང་མ་བཤད་གོང་ལྷ་དང་བླ་མ་ལ་གསོལ་འདེབས་་་་་ལེགས་པར་གྲུབ་རྗེས། སྡེར་མ་གཙང་མ་ཞིག་གི་ནང་དུ་ནས་འབྲུ་མཎྜལ་ལྟར་སྤུངས་པའི་སྟེང་དུ་ཟངས་སམ་རྒྱུ་ཆ་གཞན་ལས་གྲུབ་་་་པའི་མེ་ལོང་གང་རུང་བཙུགས་ཏེ། སྒྲུང་པའི་བཞིན་རས་མེ་ལོང་དེ་ལ་འཁོར་ནས་བཤད་ཀྱིན་ཡོད་པ་དང་། ཡང་སྒྲུང་པ་ལ་ལས་དཀར་ཡོལ་ནང་དུ་དྭངས་གཙང་དྲི་མ་མེད་པའི་ཆུ་བླུགས་ཏེ་དེ་ལ་་གཟིགས་ནས་གླིང་སྒྲུང་བཤད་རྒྱུ་ཡོད་པའི་རིགས་ལ་ཟེར་ས་་་་་་གསུངས། གཞན་ཡང་ཕབ་སྒྲུང་གི་རིགས་ལ་མི་སྐོར་ཞིག་གིས་པྲ་སྒྲུང་ཡང་ཟེར། དོན་ལ་ཕབ་སྒྲུང་དང་པྲ་སྒྲུང་གཉིས་དོན་གཅིག་མིང་གི་རྣམ་གྲངས་ཡིན་པ་འདྲ། ཕབ་སྒྲུང་ཞེས་པའི་དོན་ཡང་ཡུན་རིང་བསགས་པའི་སྔགས་ཀྱི་ཐབས་ཤེས་སོགས་ལ་བརྟེན་ནས་ལྐོག་་གྱུར་གཟུགས་བརྙན་གྱི་བརྡ་ཕབ་པར་བརྟེན་ནས་བཤད་པའི་སྒྲུང་ལ་ཟེར། པྲ་སྒྲུང་ཞེས་པ་ཡང་རང་གི་ཅི་བསམ་ཐམས་ཅད་ལྐོག་གྱུར་གཟུགས་བརྙན་གྱི་རི་མོར་བརྟེན་ནས་བཤད་པ་ལ་ཟེར།
ལན། བབ་སྒྲུང་གི་རིགས་ནི་དུས་ཡུན་རིང་བོའི་ནང་དུ་གེ་སར་སྒྲུང་ལ་དད་འདུན་ཤིན་ཏུ་ཆེ་བའི་དབང་གིས་གོང་མ་ལྷ་དང་གེ་སར་རྒྱལ་པོ་མཆོག་ལ་གསོལ་མཆོད་ཟློག་མེད་བགྱིད་པ་དང་། ཡུལ་ཁམས་སོ་སོར་འཁྱམས་ཏེ་གནས་འགངས་ཆེན་དག་ལ་ཕྱག་མཇལ་་་་་་གསོལ་འདེབས་གནང་སྟེ། འཚོ་བ་ངན་ངོན་ཙམ་ལ་བརྟེན་པའི་རྨི་ལམ་ཞིག་དང་ཡང་ན་རྒྱུ་རྐྱེན་གཞན་ཞིག་ལ་མཐའ་འབྲས་སུ།བརྟེན་ནས་གློ་བུར་དུ་བློ་སྒོ་ཕྱེ་སྟེ། གེ་སར་རྒྱལ་པོའི་སྒྲུང་ལ་ཐོགས་རྒྱུ་མེད་པ་ཞིག་ཏུ་གྱུར་པའི་རིགས་དེ་ལ་ཟེར། ཁོ་ཚོའི་ཐུན་མོང་གི་ཁྱད་ཆོས་གཙོ་བོ་ནི། བློ་རིག་རྒོད་ཀྱང་ཡི་གེ་མི་ཤེས་པ་དང་། བཤད་ན་ཁ་བདེ་ཞིང་བློ་རིག་མྱུར་བ། གེ་སར་མཆོག་ལ་དད་འདུན་ཆེ་ཞིང་ཡིད་འཛིན་གྱི་ནུས་པ་ཁྱད་དུ་འཕགས་པ་ཞིག་ཡིན། སྒྲུང་པ་ཚོས་བཤད་པ་ལྟར་ན། སྒྲུང་ལ་མཁས་པའི་སྐྱེ་བོ་སུ་ཡིན་ཡང་ཚང་མ་གླིང་རྗེ་གེ་སར་རྒྱལ་པོའི་དཔའ་རྟུལ་ཞིག་གི་རྣམ་སྤྲུལ་ཡིན་ཞིང་སྒྲུང་བཤད་པའི་་སྐབས་སུ་སྐུ་གཟུགས་མི་མངོན་པའི་ལྐོག་གྱུར་གྱི་སྟོབས་ཤུགས་ཤིག་་་་་གིས་གྲོགས་དན་མཛད་བཞིན་ཡོད་ཅེས་སྨྲ། ལྐོག་གྱུར་གྱི་སྟོབས་ཤུགས་དེའི་ཡང་སྙིང་ག་འདྲ་ཞིག་ཡིན་པ་དེར་འགྲེལ་བཤད་རྒྱག་དཀའ་མོ་ཞིག་ཡིན་ནའང་། བབ་སྒྲུང་གི་རིགས་ལ་གཏོགས་པའི་སྒྲུང་པ་སུས་ཀྱང་ཐེངས་རེར་ཐོག་མར་སྒྲུང་བཤད་མགོ་རྩོམ་པའི་དུས་ཀྱི་་་་་ཁྱད་ཆོས་ཤིག་སྟེ། བློ་རིག་གཅིག་ཏུ་བསྡུས་ཏེ་མཆོད་སའི་གཞི་ཐམས་ཅད་ལ་གསོལ་འདེབས་སྨོན་ལམ་ལེགས་པར་མཛད་དེ། ཇ་ཕུད་དང་ཆང་ཕུད་ལན་མང་མཆོད་པའི་ཆོ་ག་ཡོངས་སུ་རྫོགས་པ་ན། ཕྱག་ཏུ་ཤོག་བུ་གཅིག་ཀྱང་མ་བཟུང་བར་སྒྲུང་བཤད་མགོ་བརྩམས་ཚེ། ཡིག་ཐོག་ལ་བལྟས་ནས་འདོན་པ་དང་གཉིས་སུ་མ་མཆིས
ལན། སྒྲུང་མཁན་ཁག་ཅིག་གིས་རང་བཞིན་གྱིས་ཤེས་པ་མིན་ལ། གཞན་གྱི་ས་ནས་བསླབས་པ་ཡང་མ་ཡིན་པར་སྟེས་དབང་དང་གློ་བུར་གྱི་རིག་པ་ལ་བརྟེན་ནས་སྒྲུང་བཤད་ཤེས་པ་དེར་དག་་སྣང་གི་སྒྲུང་ཟེར། སྤྲོ་བ་འཕེལ་ཞིང་བློ་རིག་གསལ་བའི་སྐབས་སུ་ཆུ་བཞུར་བ་བཞིན་བཤད་ཐུབ་ཅིང༌། བློ་རིག་མི་གསལ་བའི་དུས་སུ་ཚིག་གཅིག་ཀྱང་བཤད་མི་ཐུབ་པར་འགྱུར། ངག་རྒྱུན་ལྟར་ན་སྒྲུང་བཤད་རྒྱུའི་རིག་པ་དེ་རིགས་ནི་ལས་སྨོན་ཡོད་མཁན་རྣམས་་་ལ་མ་གཏོགས་ཡོད་མི་སྲིད།
ལན། བསླབ་སྒྲུང་གི་རིགས་ནི་སྒྲུང་པ་གཞན་དང་མི་མཚུངས་པར། ཆུང་དུས་ནས་རིག་གནས་ལ་སྦྱངས་པ་ལེགས་པར་གནང་བའི་རྨང་གཞིའི་ཐོག གེ་སར་རྒྱལ་པོའི་སྒྲུང་ལ་སུན་སྣང་མེད་པར་ཀློག་འདོན་མཛད་དེ་མིག་ལ་བྱང་བ་དང་ཡིད་ལ་ངེས་་་་་་པར་གྱུར་པའི་ཚེ། སྒྲུང་ཁག་འགའ་རེའམ་ལེའུ་འགའ་རེ་བློ་ལས་བཤད་ཤེས་པའི་རིགས་ལ་ཟེར་བ་ཡིན། བསླབ་སྒྲུང་གི་རིགས་ལ་གཏོགས་པའི་སྒྲུང་པ་དར་ཁྱབ་ཆེ་ཞིང་སྒྲུང་པའི་གྲངས་ཀྱང་སྒྲུང་་་་་པ་གཞན་པའི་རིགས་ལས་ཅུང་མང་བོ་མཆིས། ཁོ་ཚོ་སོ་སོའི་བརྩོན་པ་དང་རིག་གནས་ཡོན་ཏན་མི་འདྲ་བའི་རྐྱེན་གྱིས་བསླབ་སྒྲུང་བཤད་པའི་ཆུ་ཚད་ཀྱང་རྣམ་པ་སྣ་ཚོགས་ཡོད། ལ་ལས་ལེའུ་འགའ་རེ་མ་གཏོགས་བཤད་མི་ཤེས།
ལན། དགག་སྒྲུབ་རྩོམ་ཡིག་ཅིག་ལ་ཆ་ཤས་གཙོ་བོ་གསུམ་ཚང་དགོས་པ་སྟེ། བསྒྲུབ་བྱ་དང་། སྒྲུབ་བྱེད། བསྒྲུབ་རིམ་བཅས་གསུམ་ཡིན། དེ་ཡང་བསྒྲུབ་བྱ་ཞེས་པ་ནི། རྩོམ་པ་པོས་རྒྱུ་མཚན་ཅི་རིགས་བཀོད་ནས་གང་ར་སྤྲོད་པར་བྱ་བའི་རང་གི་ལྟ་བ་དང་་་་་རང་གི་འདོད་ཚུལ་དེ་ལ་ཟེར། སྒུབ་བྱེད་ཅེས་པ་ནི་རང་གི་འདོད་ཚུལ་དང་ལྟ་བ་ཡང་དག་པ་ཡིན་པ་ར་སྤྲོད་བྱེད་ཀྱི་རྒྱུ་མཚན་དེ་ལ་་་ཟེར། བསྒྲུབ་རིམ་ཞེས་པ་ནི། སྒྲུབ་བྱེད་ཀྱིས་བསྒྲུབ་བྱ་བསྒྲུབ་པར་བྱ་བའི་བརྒྱུད་རིམ་དེ་ལ་ཟེར་བ་ཡིན་ཏེ། གནས་ལུགས་གང་ཞིག་རྒྱུ་མཚན་གྱིས་བསྒྲུབ་པར་བྱ་བའི་ཚེ་གནད་དོན་འདོན་རྒྱུ་དང་།གནད་དོན་དབྱེ་ཞིབ་བྱ་རྒྱུ། གནད་དོན་ཐག་གཅོད་བྱ་རྒྱུའི་བརྒྱུད་རིམ་དེ་ལ་ཟེར་བ་ཡིན།
ལན། སྨད་པའི་དཔེའི་སྐབས་སུ་དཔེའི་སྐྱོན་འགའ་བརྗོད་དེ་དཔེ་ཅན་ནི་དཔེ་ལས་ཁྱད་པར་དུ་མས་འཕགས་ཚུལ་དང་།དགག་པའི་དཔེའི་སྐབས་སུ་དཔེའི་སྐྱོན་འགའ་བརྗོད་དེ་དཔེ་ཡིས་་་་་དཔེ་ཅན་ལ་འགྲན་མི་ནུས་ཞེས་པའི་དགག་ཚིག་དངོས་ཤུགས་གང་་་རུང་ལ་ཡོད་པ་ནི་མི་འདྲ་བའི་ཁྱད་པར་ཡིན་ནོ། །
ལན། དགའ་བའི་རྒྱན་ནི་ནང་སེམས་ལ་ཆེས་ཁྱད་པར་དུ་འཕགས་པའི་དགའ་བ་སྐྱེས་པ་བརྗོད་པ་དང༌། ཉམས་ལྡན་གྱི་རྒྱན་ནི་ནང་སེམས་ཀྱི་དགའ་བ་སོགས་ལས་བསྐྱེད་པའི་ཕྱིའི་ལུས་ལ་་་་་སྒེག་སོགས་ཉམས་བརྒྱད་པོ་གང་རུང་ཞིག་གི་རྣམ་འགྱུར་ཐོན་པ་་་ཚིག་གི་ལམ་ནས་གསལ་བོར་བརྗོད་པ་དང་། གཟི་བརྗིད་ཅན་གྱི་རྒྱན་ནི་ནང་སེམས་ལ་ཁེངས་དྲེགས་སམ་ང་རྒྱལ་འཕེལ་བའི་ཚིག་་་་གི་ཉམས་ཐོན་པ་བཅས་ཀྱི་ཁྱད་པར་རོ། །
ལན། འབྲི་སྒྲུང་གི་རིགས་ནི་ཡི་གེ་ངེས་ཅན་ཞིག་ཤེས་པའི་ཆ་རྐྱེན་འོག་ཏུ་ཆུང་དུས་ནས་གེ་སར་སྒྲུང་ལ་དགའ་ཞེན་དང་་དད་འདུན་ཆེ་ཞིང་བརྩོན་འགྲུས་ལྷོད་མེད་དམ་ཡང་ན་ལྐོག་གྱུར་་་་གྱི་སྟོབས་ཤུགས་ཤིག་ལ་བརྟེན་ནས་རིམ་གྱིས་སྒྲུང་དཔེ་གསར་རྩོམ་ཤེས་པ་ལ་ཟེར། སྒྲུང་པས་བཤད་པ་ལྟར་ན། སྒྲུང་དཔེ་གང་ཕྲིས་ཟེར་ན་དེ་འཕྲལ་དུ་ཁ་ཚང་བར་འབྲི་ཤེས་ཤིང་། བྲིས་ནས་གྲུབ་རྗེས་ཁོ་རང་གིས་བྲིས་པའི་སྒྲུང་གི་ནང་དོན་ཁོར་ཤོད་ཅེས་ན།ཁོས་ཀྱང་བཤད་མི་ཤེས་ཟེར། ད་དུང་ཁོ་ཚོས་སྒྲུང་འབྲི་མགོ་མ་བརྩམས་པའི་སྔོན་ལ་རང་གི་ཀླད་པའི་ནང་དུ་སྒྲུང་གི་ནང་དོན་་་་དང་སྒྲུང་གི་གོ་རིམ་ཅི་ཡང་མེད་མོད། འོན་ཀྱང་སྨྱུ་གུ་ཤོག་ཐོག་ཏུ་བཞག་པ་ན་རང་གིས་ཀྱང་བཤད་མི་ཤེས་པའི་སྟོབས་ཤུགས་ཤིག་་་་་གིས་སྨྱུ་གུ་རང་དབང་མེད་པར་སྒུལ་པའི་ཚོར་སྣང་ཞིག་ཤར་ཞིང་།བྲིས་ཚར་རྗེས་ཀླད་པའི་ནང་དུ་སྔར་བཞིན་སྟོང་བར་གྱུར་འགྲོ་་ཟེར། འབྲི་སྒྲུང་དང་བབ་སྒྲུང་རིགས་གཉིས་མཐུན་པའི་ཆ་ནས་བཤད་ན། ཚང་མ་གཟུགས་མེད་ལྐོག་གྱུར་གྱི་སྟོབས་ཤུགས་ཤིག་ལ་བརྟེན་ནས་སྒྲུང་འབྲི་བ་དང་བཤད་པའི་ཡོན་ཏན་གྱི་ཀློང་བརྡོལ་་་་བ་ཞིག་རེད།
ལན། དཔེ་ཅན་དེ་ཉིད་ལ་འོས་པའི་དཔེ་འགའ་བཀོད་པའི་སྐབས་སུ་དཔེ་དང་དཔེ་ཅན་རྣམས་ཕན་ཚུན་ཁྱད་ཆོས་ཀྱི་སྒོ་་་ནས་མཚུངས་པ་ལ་སོ་སོའི་གཟུགས་དབྱིབས་ཀྱི་རྣམ་པའམ་ངོ་བོ་་་་ཐ་དད་པའི་ཕྱིར་ན་གཅིག་ཐ་དད་ཀྱི་འགལ་བ་ཞེས་བརྗོད་པས་ངོ་་བོའམ་རྣམ་པའི་སྒོ་ནས་མི་འདྲ་བའི་ཐ་དད་ཙམ་དང་དེ་ལ་འགལ་་བ་ཞེས་མིང་གིས་བཏགས་པའོ། །
ལན། འགལ་གཟུགས་ཀྱི་སྐབས་དཔེ་ཅན་དེ་དཔེའི་གཟུགས་སུ་བཀོད་ནས། དཔེ་དཔེ་ཅན་གཉིས་ཀྱི་བྱ་བ་བྱེད་ཚུལ་འགལ་བ་ཙམ་ལས་མི་བརྗོད་ཅིང་། ལྡོག་གཟུགས་སྐབས་དཔེ་དཔེ་ཅན་གྱི་ཁྱད་གཞི་འདྲ་མཚུངས་སུ་བརྗོད་ནས། སླར་ཡང་ཁྱད་ཆོས་མི་མཐུན་པར་སོ་སོར་འབྱེད་བྱེད་ཀྱི་སྒྲ་བཀོད་དེ། མཚུངས་པ་ལས་ལྡོག་པར་བརྗོད་པའོ། །
ལན། འདི་གཉིས་ཀྱི་ཁྱད་པར་ནི། འགོག་པའི་ལྡོག་པ་ཅན་ལ་ཐོག་མར་དཔེ་དོན་གྱི་ཁྱད་ཆོས་འགའ་ཞིག་མཚུངས་པར་་་་་བརྗོད་ནས། སླར་ཡང་དཔེའི་སྐྱོན་འགའ་བཀོད་པས། དཔེ་དེ་དཔེ་ཅན་དང་འགྲན་པ་འགོག་པ་དང་། དགག་པའི་དཔེ་ལ་དཔེའི་སྐྱོན་ཁོ་ན་བརྗོད་ནས། དཔེ་དེས་དཔེ་ཅན་ལ་འགྲན་པ་འགོག་པ་ཞིག་ཡིན་ནོ། །
ལན། རྒྱན་འདི་གཉིས་ཀྱི་འབྱེད་ཆོས་ཀྱི་སྐབས་སུ། དཔེ་ཡི་སྐྱོན་ཙམ་བརྗོད་ནས་མཚུངས་པ་ལས་ལྡོག་པ་འདྲ་ཡང་། འགོག་པའི་ལྡོག་པ་ཅན་ལ་དགག་བྱ་དང་འགོག་བྱེད་གཙོ་བོར་སྟོན་ཆེད་་་དགག་ཚིག་སྒྲས་ཟིན་ལ་དངོས་སུ་ཐོན་པ་དང་། གཏན་ཚིགས་ཀྱི་ལྡོག་པ་ཅན་ལ་རྒྱུ་མཚན་ནམ་གཏན་ཚིགས་ཀྱི་ནུས་པ་གཙོ་བོར་་་་་་འདོན་དགོས་པའི་ཆེད་དུ། དཔེར་ན། གྱུར་ཕྱིར། འབྱེད་ཕྱིར།གྱུར་པའི་ཕྱིར། རྨོངས་ཕྱིར་ཞེས་པ་ལྟ་བུ་སོགས་རྒྱུ་མཚན་བཀོད་པའི་རྟགས་གང་ཡང་རུང་བ་ཞིག་སྒྲས་ཟིན་ལ་ཐོན་དགོས་པར་མ་་་ཟད། དོན་གྱི་རང་བཞིན་ཀྱང་གཏན་ཚིགས་ཀྱི་ནུས་པ་ཡོད་པ་ཞིག་དགོས་པ་ཡིན་ནོ། །
ལན། འགོག་པའི་གཟུགས་ཅན་གྱི་མཚན་ཉིད་ནི། གཟུགས་ཅན་དེ་ཉིད་ལ་གཟུགས་ཀྱི་ནི། །ཁྱད་ཆོས་འགལ་བ་ཉིད་མཐོང་བས། །གཟུགས་ཅན་དེ་ལ་སྨད་ལྟར་བརྗོད། །དེ་ནི་འགོག་པའི་གཟུགས་ཅན་ནོ། །ཞེས་གཟུགས་སུ་དགོད་བྱའི་དཔེ་ཅན་དེ་ཉིད་ལ་བཀོད་པའི་གཟུགས་ཅན་གྱི་ཁྱད་ཆོས་ལས་གོ་ལྡོག་པའི་ཁྱད་ཆོས་འགལ་བ་མཐོང་བ་རྒྱུ་མཚན་དུ་བྱས་ནས་དཔེ་ཅན་དེ་ཉིད་ལ་སྨད་པའི་ཚུལ་གྱིས་བརྗོད་པ་ཞིག་ཡིན། དེའི་མཚོན་བྱ་རྩ་བར། མཛེས་མ་ཁྱོད་གདོང་ཟླ་བས་ནི། །འདི་ལྟར་གཞན་དག་གདུང་བྱེད་པ། །ཟླ་བ་ཉིད་དུ་བརྗོད་མིན་ཞེས། །འདི་ནི་འགོག་པའི་གཟུགས་ཅན་ནོ། །ཞེས་དང་། དེའི་མཚན་གཞིར་དཔལ་ཁང་ལོ་ཙཱ་བས། ཚངས་སྲས་མཛེས་སྐུའི་སྐྱེ་མཆེད་རྟ་ལྗང་ཅན། །མཚན་དཔེའི་འོད་ཟེར་སྟོང་གིས་སྤྲས་པ་འདིས༎བདུད་ཀྱི་གནས་རྣམས་མུན་པར་བྱེད་པའི་ཕྱིར། །སྣང་སྟོང་ལྡན་པ་ཉིད་དུ་ཇི་ལྟར་འོས། །ཞེས་སོ། །
ལན། དཔྱིད་ཀ་ས་བོན་བཏབ་པའི་རྒྱུས་སྟོན་དུས་ཀྱི་ནས་སྐྱེས་པ་ལྟ་བུ་བརྗོད་པའི་རྒྱན་ནི་འགྲུབ་བྱེད་ཀྱི་རྒྱུའི་རྒྱན་དང་།འགྱུར་བྱ་སྣམ་བུ་དཀར་པོ་དེ་ཉིད་འགྱུར་བྱེད་ཀྱི་རྒྱུ་དང་བསྒྱུར་ཟིན་་ཁ་དོག་ནི་འབྲས་བུའོ། །ཐོས་བསམ་ལྟ་བུའི་ལས་དེ་བྱ་བའི་རྒྱུ་ཡིན་ལ། མཁས་པར་གྱུར་པ་དང་དེའི་དབང་གིས་གཞན་གྱིས་གུས་བཀུར་དང་འགྲོ་དོན་འགྲུབ་པ་སོགས་ནི་བྱ་བའི་འབྲས་བུ་ལྟ་བུའི་ཁྱད་པར་་ཡོད་དོ། །
ལན། དོན་རྒྱན་སོ་ལྔའི་ནང་གསེས་ཉེར་གཉིས་པ་རྒྱ་ཆེ་བའི་རྒྱན་ནི་གཞན་གྱི་བློ་ཡུལ་དུ་མི་ཤོང་བའི་བསམ་བློ་རྒྱ་ཆེ་བ་་་་་་དང་། དཔལ་འབྱོར་ཕུན་ཚོགས་རྒྱ་ཆེ་བ་སྟོན་པའི་རྒྱན་ཞིག་སྟེ།དེའི་ནང་གསེས་རྣམ་གྲངས་གཉིས་ནི་བསམ་པ་རྒྱ་ཆེ་བ་དང་་་་་་འབྱོར་བ་རྒྱ་ཆེ་བའོ། །
ལན། རྒྱུ་འགོག་ནི་རྒྱུ་འབྲས་གཉིས་སུ་ཕྱེ་བའི་རྒྱུ་ལ་གོ་དགོས་ཏེ་དངོས་པོ་གང་ཡང་རུང་བའི་འབྲས་བུ་སྐྱེད་བྱེད་ཀྱི་རྒྱུའི་་་གཙོ་བོ་དེ་དགག་བྱ། འགོག་བྱེད་ནི་རང་འབྲས་སྐྱེད་བྱེད་ཀྱི་རྒྱུའི་གཙོ་བོ་དེ་མེད་པའི་རྒྱུ་མཚན་བཀོད་ནས་འགོག་པ་ཞིག་ཡིན་པས་་རྒྱུ་འབྲས་གཉིས་སུ་ཕྱེ་བའི་རྒྱུ་ལ་གོ་བ་དང་། རྒྱུས་འགོག་པ་ཞེས་པ་ནི་ཤེས་བྱེད་ཀྱི་རྒྱུ་དང་འདྲ་བར་རྒྱུ་མཚན་ལ་རྒྱུའི་མིང་གིས་བཏགས་ཏེ། བྱ་བ་དེའི་རྒྱུ་མཚན་ཁྱད་པར་དུ་ཕྱེ་ནས་འགོག་པ་ཞིག་ཡིན་པས་རྒྱུ་མཚན་གྱི་རྒྱུ་ལ་གོ་དགོས་པའི་ཁྱད་པར་ཡོད་དོ། །
ལན། དཔེ་དོན་ཕན་ཚུན་རྣམ་པ་ཙམ་འགལ་ཡང་ཆོས་མཚུངས་འདྲ་བ་ལ་ཁྱད་མེད་པར་བརྗོད་པ་འགལ་བའི་དཔེ། དཔེ་ཅན་དང་འགྲན་པར་མི་ནུས་པའི་དགག་བྱ་དཔེ་དེའི་སྐྱོན་ཞིག་་་་་་་་བརྗོད་ནས། ཤུགས་ལ་དཔེ་དེའི་མཛེས་པ་སོགས་ཆ་གཅིག་མཚུངས་པར་བརྗོད་པའོ། །
ལན། མཚུངས་ཆོས་རྒྱུ་མཚན་དུ་བྱས་ནས་སྔོན་ལ་བཀོད་དེ་དཔེ་རྗེས་སུ་བསྟན་ནས་དཔེ་དོན་མཚུངས་པར་བརྗོད་ན་རྒྱུ་ཡི་་་དཔེ་དང་དཔེ་སྔོན་དུ་བཀོད་ནས་མཚུངས་སྒྲ་སྦྱར་ཞིང༌། འདྲ་དཔེ་རྗེས་སུ་བསྟན་ན་ཆོས་དཔེར་འགྱུར་བ་ཡིན་ནོ།
ལན། རྒྱུ་ཡི་དཔེ་ཡི་མཚན་ཉིད་ནི། མཚུངས་ཆོས་དེ་ཉིད་རྒྱུ་མཚན་དུ། །བཀོད་ནས་མཚུངས་སྟོན་རྒྱུ་ཡི་དཔེ། །ཞེས་པ་ཡོན་ཏན་དང་རང་བཞིན་སོགས་རྒྱུ་མཚན་ཞིག་སྔོན་དུ་བཀོད་ནས་དཔེ་ཅན་དེ་དཔེ་དང་འདྲ་བར་བརྗོད་པ་ཞིག་ཡིན། དེའི་མཚོན་བྱར་རྩ་བར། རྒྱལ་པོ་མཛེས་པས་ཟླ་བ་དང༌། །གཟི་བྱིན་གྱིས་ནི་ཉི་མ་དང༌། །བརྟན་པས་རྒྱ་མཚོའི་རྗེས་སུ་བྱེད། །ཅེས་དང་དེའི་མཚན་གཞིར་མཁས་དབང་དུང་དཀར་བློ་བཟང་འཕྲིན་ལས་ཀྱིས། མེས་རྒྱལ་མཚན་སྙན་འབར་བས་སྲིད་པའི་མིག །ཡོངས་ལ་དྲོ་སྐྱིད་སྦྱིན་པས་སྐྱེད་མོས་ཚལ། །ཉིན་བཞིན་གོང་དུ་འཕེལ་བས་དབྱར་མཚོའི་ཟླ། །གཞོམ་གཞིག་བྲལ་བས་རྡོ་རྗེའི་རི་དང་མཚུངས། །ཞེས་སོ། །
ལན། རྒྱན་འདི་གཉིས་ཀྱི་མཚུངས་ཆོས་རྒྱུ་མཚན་དུ་བྱས་ནས་སྔོན་ལ་བཀོད་དེ་དཔེ་རྗེས་སུ་བཀོད་པ་འདྲ་ཡང༌། ཁྱད་པར་གཙོ་བོ་ནི་རྒྱུའི་དཔེ་ལ་དཔེ་དོན་གཉིས་མཚུངས་པར་སྦྱོར་བ་་་་་་་མཚུངས་གསལ་གྱི་སྒྲ་ངེས་པར་དུ་སྦྱོར་དགོས་པ་དང་། རྒྱུའི་གཟུགས་ཅན་ལ་དཔེ་དོན་གཉིས་ངོ་བོར་བཀོད་པའམ་གཟུགས་སུ་་འགོད་དགོས་པའི་ཁྱད་པར་ཡོད་དོ། །(རྒྱན་འདི་གཉིས་ཀྱི་རྒྱུའི་ངོས་འཛིན་ཚུལ་འདྲ་མིན་ཅི་རིགས་མཆིས་ཀྱང༌། ད་ལྟ་རྒྱུག་ཆེ་བ་ནི་རྒྱུ་མཚན་ནམ་གཏན་ཚིགས་སུ་གོ་བ་ཡིན་ནོ)
ལན། ངོས་འཛིན་ཚུལ་མི་འདྲ་བ་ཡོད་དེ། འབྲུག་ཁམས་སྤྲུལ་སོགས་སི་ཏུའི་རྗེས་འབྲང་པ་རྣམས་ཀྱིས་སྐབས་འདིར་རྒྱུ་་འབྲས་ཀྱི་རྒྱུ་ལ་གོ་དགོས་པར་གསུངས་ནས། རྒྱལ་པོ་ཁྱོད་ནི་མཛེས་པའི་རྒྱུས་ཟླ་བ་དང་འདྲ་ཞིང་། གཟི་བྱིན་ཆེ་བའི་རྒྱུས་ཉི་མ་དང་མཚུངས་པ་སོགས་ཀྱི་འབྲས་བུ་དེ་རྣམས་རྒྱུ་མཛེས་པ་སོགས་ལས་་་་བྱུང་བ་ལ་སྦྱར་རོ། །ཡང་འཇུ་མི་ཕམ་སོགས་ཀྱིས། རྒྱལ་པོ་འདི་ཉིད་ལུས་མཛེས་པས་ཟླ་བ་དང་། གཟི་བྱིན་གྱིས་ཉི་མ་དང་།བརྟན་པས་རྒྱ་མཚོའི་རྗེས་སུ་བྱེད་ཅེས་པ་འདི་ནི་མཛེས་པ་སོགས་་་ཀྱི་རྒྱུའམ་རྒྱུ་མཚན་དེས་དཔེ་དེ་དག་འདྲ་བར་བྱས་པས་རྒྱུ་ཡི་དཔེ་་ཞེས་བརྗོད་པའོ།།
ལན། རྒྱུ་ཡི་རྒྱན་བཅུ་དྲུག་ནི་དངོས་པོ་རྒྱུ་ལ་ནང་གསེས་ཀྱི་དབྱེ་བ་དྲུག་སྟེ། 1.སྐྱེད་བྱེད་ཀྱི་རྒྱུའམ་འགྲུབ་བྱེད་འོས་པའི་རྒྱུ་དང་།2. ཉམས་བྱེད་ཀྱི་རྒྱུའམ་འགྲུབ་བྱེད་མི་འོས་པའི་རྒྱུ། 3.རྣམ་འགྱུར་གྱི་རྒྱུ། 4.འཐོབ་བྱེད་ཀྱི་རྒྱུ། 5. ཕྱི་ཤེས་བྱེད་ཀྱི་རྒྱུ། 6. ནང་ཤེས་བྱེད་ཀྱི་རྒྱུའོ། །དངོས་མེད་ཀྱི་རྒྱུ་ལ་དབྱེ་བ་རྣམ་པ་ལྔ་སྟེ། 7.སྔར་ན་མེད་པའི་བྱེད་རྒྱུ། 8. ཞིག་ནས་མེད་པའི་བྱེད་རྒྱུ། 9.ཕན་ཚུན་མེད་པའི་བྱེད་རྒྱུ། 10.སྤངས་ནས་མེད་པའི་བྱེད་རྒྱུ་སྟེ་རྒྱུ་དངོས་མེད་ལས་འབྲས་བུ་ཡོད་པ་བསྐྱེད་པ་བཞི་དང་། 11.རྒྱུ་དངོས་མེད་ལས་འབྲས་བུ་དངོས་མེད་བསྐྱེད་པ་གཅིག་བཅས་སོ། །མཚར་བའི་རྒྱུ་ལ་ནང་གསེས་ཀྱི་དབྱེ་བ་ལྔ་སྟེ། 2.རང་འབྲས་ཀྱི་རྒྱུ། 13.རྒྱུ་འབྲས་ལྷན་གཅིག་པ། 14.རྒྱུ་ལས་འབྲས་བུ་སྔ་པ། 15.རིགས་མིན་གྱི་རྒྱུའམ་མི་འོས་པའི་རྒྱུ། 16.རིགས་པའི་རྒྱུའམ་འོས་པའི་རྒྱུ་བཅས་བཅུ་དྲུག་གོ།
ལན། སྒེག་པའི་ཉམས་ཀྱི་མཚན་ཉིད་ནི། ཁྱད་འཕགས་ཡོན་ཏན་ལྡན་པ་ཡི། །ཉམས་འགྱུར་བརྗོད་པ་སྒེག་པའི་ཉམས། །ཞེས་གཞན་ལས་ཁྱད་དུ་འཕགས་པའི་ཡོན་ཏན་ལྡན་པ་སོགས་རྒྱུ་་་་མཚན་དུ་བྱས་ནས་རང་ཉིད་ཀྱི་ཡིད་ལ་དགའ་སྤྲོས་ཁེངས་པའི་་་་ཉམས་འགྱུར་ཕྱི་རོལ་ཏུ་ཤར་པའི་ཚིག་བརྗོད་པ་ཞིག་ཡིན། དེའི་མཚོན་བྱར་རྩ་བ་ལས། ·ཤི་བ་ཞེས་བྱ་ཕ་རོལ་ཏུ། །བདག་དང་འགྲོག་ཕྱིར་བདག་འཆི་འདོད། །ཅེས་དང་དེའི་མཚན་གཞིར་དབྱངས་ཅན་དགའ་བློས། ནང་དོན་གཙོར་བྱས་ཐ་སྙད་གཞུང་ལུགས་རྣམས། །ཕྱོགས་རིས་མེད་པར་སྦྱངས་པའི་ལག་རྗེས་སུ། །བློ་གསལ་མཁས་མང་ཚོགས་པའི་མདུན་ས་རུ། །སྤོབས་པ་དགེ་བའི་འཛུམ་མདངས་ཅི་ཡང་ཕྱུང༌། །ཞེས་སོ། །
ལན། རྒྱུན་དུ་སྤྱོད་ཆེ་བའི་ཀ་བཤད་ཀྱི་ལུས་ནི་ཚེག་བར་བདུན་མ་དང་དགུ་མ་གཉིས་ཡིན་ཞིང་། དེའི་ཁྱད་ཆོས་ནི་ངག་ནས་བརྗོད་བདེ་བ་དང་རྩོམ་སླ་བ། བརྗོད་དོན་ཆ་ཚང་བ། ཚིག་སྦྱོར་སྙན་འཇེབས་ལྡན་པ་བཅས་ཡིན།
ལན། སྒྲུང་གཏམ་ཁྲོད་ཀྱི་འགལ་བ་ལ་མི་སྣ་དང་མི་སྣ་བར་གྱི་འགལ་བ་དང༌། མི་སྣ་དང་ཁོར་ཡུག་བར་གྱི་འགལ་བ་དང་།སྣ་རང་ཉིད་ཐད་ཀྱི་འགལ་བ་བཅས་རིགས་མི་འདྲ་བ་གསུམ་ཡོད།
ལན། ལུས་ངག་ཆ་ལུགས་སོགས་ཡིད་དུ་འོང་བའི་ཡུལ་དང་ཕྲད་པའི་སྟོབས་ཀྱིས་ནང་དུ་དགའ་བ་འཕེལ་ཅིང་ཕྱི་ལུས་ངག་་་ལ་ཤར་པའི་ཉམས་ལ་སྒེག་ཉམས་དང་དཔའ་བ་འཇིགས་མེད་བརྟུལ་ཞུགས་ཡིན། ཞེས་པ་ལྟར་ནང་འགྱུར་བའི་སྟེང་ན་ཁྱད་པར་གསལ།
ལན། སྒྲུང་གཏམ་གྱི་བརྗོད་བྱའི་བསྟན་དོན་ནི། སྒྲུང་གཏམ་གྱིས་དངོས་ཡོད་འཚོ་བ་ཞིབ་འབྲི་དང་སྒྱུ་རྩལ་སྣང་བརྙན་་་་་གསར་བཞེངས་བྱས་པ་བརྒྱུད་ནས་མཚོན་པའི་བརྗོད་བྱའི་སྙིང་བོ་་དེ་ལ་ཟེར་ཞིང་། སྒྲུང་གཏམ་གྱི་བརྒྱུད་རིམ་དང་འབྲེལ་བའི་བསམ་བློའི་ནང་དོན་དེ་གཅིག་བསྡུས་ཀྱིས་མཚོན་པ་ཞིག་ཡིན། སྒྲུང་གཏམ་འགྲུབ་བྱེད་ཀྱི་རྒྱུ་རྐྱེན་ནི་མི་སྣ་དང༌། བྱུང་རིམ། ཁོར་ཡུག་བཅས་རྣམ་པ་གསུམ་ཡིན། སྒྲུང་གཏམ་ལ་ཁྱད་ཆོས་གཙོ་བོ་གསུམ་ཡོད་པ་སྟེ། དང་པོ་མི་སྣ་གསར་བཞེངས་བྱས་པ་འཛོམ་པོ་དང་ཞིབ་ཚགས་ཡིན་པ། གཉིས་པ་སྒྲུང་གི་བྱུང་རིམ་ཆ་ཚང་ཞིང་རྙོག་འཛིང་ལྡན་པ། གསུམ་པ་ཁོར་ཡུག་ཞིབ་འབྲི་བྱས་པ་ཞིབ་ཅིང་ཕྲ་ལ་གསོན་ཉམས་ལྡན་པ་བཅས་སོ། །སྒྲུང་གཏམ་གསར་རྩོམ་བྱེད་པའི་དམིགས་ཡུལ་གཙོ་བོ་ནི་མི་སྣའི་གཟུགས་བརྙན་བཞེངས་སྐྲུན་་བྱས་ནས་སྤྱི་ཚོགས་ཀྱི་འཚོ་བ་མངོན་མཚོན་བྱས་པར་བརྒྱུད། མི་རྣམས་ལ་སློབ་གསོ་དང་སྐུལ་ལྕག་ཐེབས་སུ་འཇུག་རྒྱུ་དེའོ། །
ལན། སྒྲུང་གཏམ་ཡིག་བརྒྱ་མ་ནི་སྒྲུང་ཐུང་ལས་ཀྱང་ཐུང་བའི་སྒྲུང་གཏམ་རིགས་ཤིག་ཡིན་ལ། ལྟ་ཀློག་བྱེད་སྐབས་དུས་ཚོད་མང་བོ་གཏོང་མི་དགོས་པས་རིག་གཞུང་སྨྲ་བ་ལ་ལས་འདི་ལ་སྐར་་མ་གཅིག་གི་སྒྲུང་གཏམ་ཡང་ཟེར། སྒྲུང་གཏམ་འདིའི་རིགས་ནི་ཡིག་འབྲུ་ཉིས་སྟོང་ཡན་ལ་བརྒལ་མི་རུང་ཞིང་། ཡིག་འབྲུ་ཉུང་ངུ་ཙམ་ལ་བརྟེན་ནས་གཏམ་རྒྱུད་ཆ་ཚང་ཞིག་བརྗོད་པ་དང་མི་སྣའིསྣང་བརྙན་གསར་བཞེངས་བྱས་ཏེ། རྩོམ་མཁན་གྱི་མྱོང་ཚོར་ཞིག་གམ། བསམ་ཚུལ་ཞིག་གམ། རེ་སྨོན་ཞིག་གམ། ཕུགས་འདུན་ཞིག་མཚོན་པར་བྱེད་དགོས་པས། རྩོམ་པའི་ལས་ལ་འཇུག་སྐབས།རྩོམ་མཁན་གྱིས་རྙོག་དྲ་ཅན་གྱི་བརྗོད་བྱ་དང་རྙོག་དྲ་ཅན་གྱི་གོ་་་་་རིམ་ཡོངས་སུ་སྤངས་ཏེ། སྒྱུ་རྩལ་གྱི་རིན་ཐང་དང་དུས་རབས་ཀྱི་རྟགས་མཚན་གསལ་བའི་དོན་དག་ཕྲན་བུ་གཅིག་གམ་དུ་མ་ལ་་་་་་བརྟེན་ནས་སྤྱི་ཚོགས་འཚོ་བའི་རྣམ་པ་དེ་མཚོན་དགོས།
ལན། ཡིག་འབྲུ་ཉུང་ངུ་ཞིག་ལ་བརྟེན་ནས་བརྗོད་དོནགསལ་ཞིང་མི་སྣར་གཤིས་ཀ་ཡོད་པའི་སྒྲུང་གཏམ་ཞིག་འབྲི་དགོས་ན། གཤམ་གྱི་དོན་ཚན་འགའ་ལ་ཡིད་འཇོག་བྱ་དགོས། གཅིག་ནི་རྗོད་བྱེད་ཚིག་ལ་ཡིད་འཇོག་བྱས་ཏེ་ཡིག་འབྲུ་རེ་རེས་དོན་རེ་སྟོན་་པར་འབད་དགོས། གཉིས་ནི་སྒྲུང་གཏམ་བློས་བསླང་བྱེད་སྐབས།བརྗོད་བྱའི་དོན་དེ་ཡིག་འབྲུ་ཉུང་ཉུང་ཞིག་ལ་བརྟེན་ནས་བརྗོད་་་་ཐུབ་མིན་ལ་བརྟག་དགོས། གསུམ་ནི་སྒྲུང་གཏམ་གྱི་བརྗོད་བྱར་གྱུར་པའི་བརྗོད་དོན་ཕྲན་བུ་དེ་དོན་དག་རྒྱ་ཆེན་པོ་ཞིག་གི་མཚོན་་བྱེད་དུ་གྱུར་ཡོད་མེད་ལ་བརྟག་དགོས། བཞི་ནི་གསར་རྩོམ་དངོས་ལ་འཇུག་སྐབས། ཚིག་ཉུང་ཉུང་ཞིག་ལ་བརྟེན་ནས་བརྗོད་དོན་རྫོགས་པར་སྟོན་པར་འབད་དགོས། ལྔ་ནི་སྒྲིག་གཞི་ཚགས་དམ་པ་དང་སྒྱུ་རྩལ་གྱི་ཉམས་ཕུན་སུམ་ཚོགས་པ་ཐོན་པར་འབད་དགོས།
ལན། དོན་གྱི་བྱུང་བ་བརྗོད་པའི་བརྩམས་ཆོས་ཤིག་ཡིན་ན། དེ་ནི་མི་སྣ་དང་བྱུང་རིམ། ཁོར་ཡུག་གསུམ་དང་འབྲལ་ཐབས་མེད། སྒྲུང་གཏམ་ཡང་དོན་གྱི་བྱུང་བ་བརྗོད་པའི་བརྩམས་ཆོས་གྲས་སུ་གཏོགས་པ་ན། དེ་ལ་མི་སྣ་དང་བྱུང་རིམ། ཁོར་ཡུག་བཅས་རྩ་བའི་གྲུབ་ཆ་གསུམ་ཚང་དགོས་པར་མ་ཟད། གྲུབ་ཆ་དེ་དག་སྣང་བརྙན་གསལ་བ་དང་གཟུགས་རིས་ལྡན་པའི་ངང་ནས་་་་་་མཚོན་དགོས་པ་ན། རྩོམ་ལུས་བྱེ་བྲག་པ་འདི་ལ་ཁྱད་ཆོས་ནི་ལྔ་ཡོད་དེ། བྱུང་རིམ་ཆ་ཚང་བ་དང༌། མི་སྣའི་སྣང་བརྙན་གསལ་བ་དང་། ཁོར་ཡུག་གི་རྣམ་པ་གསལ་བ་དང་། སྒྱུ་རྩལ་གྱི་བདེན་ཁ་མི་འཆོར་བ་དང་། མི་སྣ་ལ་རང་དབང་ལྡན་པ་རྣམས་སོ།དྲི་བ སྒྲུང་གཏམ་ལ་དབྱེ་ལུགས་ག་འདྲ་ཡོད།
ལན། སྒྲུང་གཏམ་གྱི་དབྱེ་བ་གླེང་སྐབས། འབྲེལ་ཡོད་མཁས་པ་རྣམས་ལ་གླེང་ལུགས་སྣ་ཚོགས་ཤིག་ཡོད་དེ། རྣམ་པ་དམིགས་སུ་བཟུང་ནས་དབྱེ་ན་ཟིན་བྲིས་སྒྲུང་གཏམ་དང་། འཕྲིན་ཡིག་སྒྲུང་གཏམ། གཏམ་གླེང་སྒྲུང་གཏམ་སོགས་ཡོད་པ་དང་།བརྗོད་བྱའི་ཆ་ནས་དབྱེ་ན་ཞིང་གྲོང་སྒྲུང་གཏམ། བརྩེ་དུང་སྒྲུང་གཏམ། འཇིགས་བསྐྱེད་སྒྲུང་གཏམ་སོགས་མང་བོ་ཞིག་ཡོདདང་། སྒྱུ་རྩལ་ཁྱད་ཆོས་ཀྱི་ཆ་ནས་བྱུང་རིམ་གཙིགས་སུ་བཟུང་བ་སེམས་ཁམས་དང་། གཤིས་ཀ་གཙིགས་སུ་བཟུང་བ་དང་།གཙིགས་སུ་བཟུང་བ་བཅས་སུ་དབྱེ་ཆོག་མོད། སྒྲུང་གཏམ་གྱི་རིགས་གང་ཞིག་ཡིན་རུང་། ཡིག་ཚོགས་ཀྱི་ཡང་ལྕི། མི་སྣའི་མང་ཉུང༌། ནང་དོན་གྱི་ཤོང་ཚད། བྱུང་རིམ་རྙོག་དྲ་ཡིན་མིན་སོགས་ཀྱི་ཆ་ནས་སྒྲུང་ཐུང་ཡིག་བརྒྱ་མ་དང་། སྒྲུང་ཐུང་དང་། སྒྲུང་འབྲིང་དང་། སྒྲུང་རིང་བཅས་བཞི་རུ་དབྱེ་བ་ཡིན།
ལན། སྒྲུང་ཐུང་ནི་གྲངས་འབོར་ཆེས་མང་བའི་སྒྲུང་གཏམ་གྱི་རིགས་ཤིག་ཡིན་ལ། སྒྲུང་གཏམ་འདིའི་རིགས་རྩོམ་སྐབས། འཚོ་བ་ལས་དཔེ་མཚོན་རང་བཞིན་ལྡན་པའི་དོན་དག་ཕྲན་བུ་ཁག་ཅིག་་་གམ་དུ་མ་གནད་དུ་བཟུང་སྟེ། སྣང་བརྙན་གསལ་བའི་ངང་ནས་མི་སྣའི་གཤིས་ཀ་མཚོན་པ་དང་གཟུགས་རིས་གསལ་བའི་སྒོ་ནས་འཚོ་་་་་བའི་རྣམ་པ་མཚོན་བཞིན་ཡོད། སྒྲུང་གཏམ་ལས་སྒྲུང་ཐུང་ལ་ཆ་མཚོན་ན་རྗོད་བྱེད་ནི་ཡིག་འབྲུ་སྟོང་འགའ་འམ་ཁྲི་གཉིས་ཡས་མས་་་སུ་ཚོད་འཛིན་བྱེད་དགོས་པས། མི་སྣ་ཉུང་ཉུང་ཞིག་ལས་མེད་དང་། མི་སྣ་གཙོ་བོའི་དཔེ་མཚོན་རང་བཞིན་ལྡན་པའི་འཚོ་བའི་ཆ་ཤས་ཤིག་དམིགས་སུ་བཟུང་ནས་གཏམ་རྒྱུད་ཀྱི་ལྷུ་ལག་བསྒྲིགས་ཏེ་་་བྱུང་རིམ་མཚམས་སྦྱོར་དང་ཁོར་ཡུག་ཞིབ་འབྲི། མི་སྣའི་སྣང་བརྙན་གསར་སྐྲུན་བྱེད་བཞིན་ཡོད།
ལན། གཅིག་ནི་སྒྲུང་གཏམ་ལས་དཔེ་མཚོན་རང་བཞིན་ལྡན་པའི་འཚོ་བའི་ཆ་ཤས་ཤིག་མཚོན་པ་ལས་རྙོག་དྲའི་རངབཞིན་ལྡན་པའི་འཚོ་བའི་གོ་རིམ་རིང་མོ་ཞིག་མཚོན་མི་ནུས།གཉིས་ནི་སྒྲུང་ཐུང་ལ་མི་སྣ་ཉུང་བར་མ་ཟད། མི་སྣ་གཙོ་བོ་མ་གཏོགས་ཕལ་བ་རྣམས་ལ་སྣང་བརྙན་མེད། གསུམ་ནི་སྒྲུང་ཐུང་ལས་མི་སྣའི་གཤིས་ཀ་མཚོན་པ་མ་གཏོགས། གཤིས་ཀའི་འགྱུར་ལྡོག་དེ་གོ་རིམ་ཡོད་པའི་སྒོ་ནས་མཚོན་དཀའ།
ལན། གཅིག་ནི་སྒྲུང་འབྲིང་གི་བརྗོད་བྱ་སྒྲུང་ཐུང་ལས་ཅུང་རྙོག་དྲ་ཆེ་བ་དང་དོན་དག་ཅུང་ཟད་རྒྱ་ཆེན་པོ་ཞིག་ག་་་་་་མཁན་གྱི་ལྟད་མོར་བཤམས་ཐུབ། གཉིས་ནི་སྒྲུང་འབྲིང་གི་མི་སྣ་སྒྲུང་ཐུང་ལས་མང་བར་མ་ཟད། མི་དང་མིའི་བར་གྱི་འགལ་བ་དང་འབྲེལ་བའང་ཅུང་རྙོག་དྲ་ཅན་ཞིག་ཡིན། གསུམ་ནི་སྒྲུང་འབྲིང་གི་མི་སྣ་མང་བོ་ཞིག་ལ་རང་གཤིས་དོད་པོ་ལྡན་པར་མ་ཟད།མི་སྣའི་གཤིས་ཀའི་འགྱུར་ལྡོག་ཐད་ཀྱི་གོ་རིམ་དེའང་ཅུང་ཟད་་བརྗོད་ཆོགདྲི་བ སྒྲུང་རིང་ཞེས་པ་ནི་ག་འདྲ་ཞིག་ལ་ངོས་འཛིན་དགོས།
ལན། དོན་རྒྱན་སོ་ལྔའི་ནང་གསེས་སུམ་ཅུ་པ་ངེས་བསྟན་གྱི་རྒྱན་ནི་འཇིག་རྟེན་ལ་གྲགས་པའི་ངེས་པ་སྟོན་བྱེད་དཔེའི་་་་་་་་དངོས་པོ་འགའ་ཞིག་གིས་དེ་དང་ཕྱོགས་མཚུངས་པའི་ངེས་པ་་་་་་་བསྟན་བྱ་དཔེ་ཅན་གྱི་དངོས་པོ་འགའ་ཞིག་ལ་འབྲས་བུ་ཕནགནོད་གང་རུང་སྟེར་བ་མཚོན་པར་བྱེད་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་གཉིས་ནི་མཆོག་གི་ངེས་བསྟན་དང་མཆོག་་མིན་ངེས་བསྟན་ནོ། །
ལན། ངེས་བསྟན་གྱི་རྒྱན་འདི་ལ། དཔེ་སྟེ་སྒྲུབ་བྱེད་ནུས་པ་ཅན་སྔོན་དུ་བཀོད་པ་དང་བསྒྲུབ་བྱ་རྗེས་སུ་བཀོད་པ། དོན་གཞན་བཀོད་པ་ནི་དེ་ལས་བཟློག་སྟེ། དཔེའི་སྒྲུབ་བྱེད་རྗེས་སུ་བཀོད་དགོས་པའི་ཁྱད་པར་ཡོད་དོ། །དྲི་བ ངེས་པའི་དཔེ་དང་ངེས་མེད་ཀྱི་དཔེ་གཉིས་ལ་ཁྱད་པར་ཅི་ཡོད།
ལན། ཀུན་ཏུ་ཚོགས་པའི་གབ་ཚིག་ནི། ཚིག་གི་གཅོད་མཚམས་ཐ་དད་པས །བརྗོད་དོན་སྦས་པ་ཀུན་ཚོགས་གབ། །ཅེས་རྗོད་བྱེད་ཚིག་གི་གཅོད་མཚམས་ཐ་དད་པར་བྱས་ནས་བརྗོད་བྱའི་དོན་དེ་གབ་པའམ་སྦ་བར་བྱེད་པ་ཞིག་སྟེ། དཔེར་ན། མངར་བའི་འོ་ཞིམ་འཐུང་བ་ན། །ལུས་ལ་དམར་བའི་དཔལ་སྦྱིན་པ། །ཁོ་བོའི་འདོད་པ་འཇོ་བ་མོ། །ཁྱོད་ནི་བདག་གི་དགའ་མ་ཡིན། །ཞེས་པ་སྟེ།གབ་བྱ་དངོས་ནི། ཕན་ཚུན་འོ་བྱས་པས་ལུས་ཆགས་པས་དམར་པོར་བྱེད་ཅིང་ཆགས་པའི་འདོད་པ་འཇོ་བར་བྱེད་པའི་མཛའ་མོ་་་་་ཁྱོད་ནི་བདག་གི་དགའ་མ་ཡིན་ནོ་ཞེས་པ་དེ་ཡིན་ཡང་། གབ་བྱེད་ཀྱི་སྐབས་སུ་ཞིམ་མངར་གྱི་འོ་མ་འཐུང་བས་ལང་ཚོ་རྒྱས་པའི་ལུས་་ལ་དམར་མདངས་ཆགས་པར་བྱེད་ཅིང་ཁོ་བོའི་ཡིད་ཀྱི་འདོད་པ་འཇོ་བར་བྱེད་པའི་དྲིན་ཅན་གྱི་བ་མོ་ཁྱོད་ནི་བདག་གི་དགའ་མ་མ་ཡིན་ནོ་ཞེས་དང་། ཡང་ན་བ་མོ་ཁྱོད་ནི་བདག་གི་དགའ་མ་ཡིན་ནོ་ཞེས་ཁ་ཕྱིན་ཅི་ལོག་ཏུ་གོ་རུ་བཅུག་སྟེ་བརྗོད་དོན་གབ་པར་བྱེད་པ་ལྟ་བུའོ། །
ལན ཚིགས་བཅད་ཀྱི་ཚིག་རྐང་ལན་གཉིས་སུ་བཟླས་པ་ཞིག་ལ་ཟེར། དབྱེ་ན་བཅུ་གཉིས་ཡོད་དེ། 1.ཚིགས་བཅད་ཀྱི་ཚིག་རྐང་དང་པོ་གསུམ་པ་དང་། གཉིས་པ་བཞི་པར་བཟླས་པ། 2.དང་པོ་གཉིས་པ་དང་། གསུམ་པ་བཞི་པར་བཟླས་པ། 3.ཚིག་རྐང་དང་པོ་བཞི་པར་བཟླས་པ། 4. ཚིག་རྐང་གཉིས་པ་གསུམ་པར་བཟླས་པ།5.ཚིག་རྐང་གཉིས་པ་བཞི་པར་བཟླས་པ། 6.ཚིག་རྐང་གསུམ་པ་བཞི་པར་བཟླས་པ་སྟེ་ལན་གཅིག་བཟླས་པའི་ཀུན་ཏུ་ཟུང་ལྡན་དྲུག7. རྐང་པ་དང་པོ་གཉིས་པ་དང་གསུམ་པ་བཞི་པར་ཡང་བཟླས་པ།ཚིག་རྐང་དང་པོ་ཉིད་གསུམ་པར་ཡང་བཟླས་པ། 9.ཚིག་རྐང་གཉིས་པ་ཉིད་གསུམ་པ་དང་བཞི་པར་ཡང་བཟླས་པ་སྟེ་ལན་གཉིས་་་བཟླས་པའི་ཀུན་ཏུ་ཟུང་ལྡན་གསུམ། 10.ཚིགས་བཅད་དང་པོ་ཉིད་ལན་གསུམ་དུ་བཟླས་པ་གཅིག་རེ་བསྡོམས་པས་ཁྱོན་བཅུ་ཡོད་དོ། །དེ་བཞིན་དུ་ཚིགས་བཅད་གཅིག་ལན་གཉིས་སུ་བཟླས་པ་དང་།ཚིགས་བཅད་གཅིག་གི་ནང་དུ་ཚིག་རྐང་འདྲ་བ་ལན་བརྒྱད་དུ་བཟླས་པའི་ཟུང་ལྡན་ཆེན་པོ་གཅིག་སྟེ། འདི་རྣམས་ནི་ཀུན་ཏུ་ཟུང་ལྡན་ཡིན་ནོ། །
ལན། རྩ་བ་ལས། བྱ་བ་འགའ་ཞིག་རྩོམ་པ་ལ། །སྐལ་བ་ཡི་ནི་སྟོབས་ལས་ཀྱང་། །དེ་ཡི་སྒྲུབ་བྱེད་ཕུན་ཚོགས་དང༌། །དེ་ནི་ཀུན་ཏུ་ཕན་པར་བརྗོད། །ཅེས་གསུངས་པ་བཞིན། བསྒྲུབ་པར་བྱ་བ་འགའ་ཞིག་རྩོམ་པ་ལ། ལས་བསོད་ནམས་ཀྱི་སྐལ་བའི་སྟོབས་ལས་ཀྱང་ལྷག་པའི་འགྲུབ་བྱེད་ཀྱི་རྐྱེན་ཕུན་སུམ་ཚོགས་པར་བྱེད་་་་་པ་ཞིག་བྱུང་བར་བརྗོད་པ་དེ་ལ་ཀུན་ཕན་གྱི་རྒྱན་ཞེས་བྱའོ། །
ལན། སྒྲུང་རིང་ནི་དོན་གྱི་བྱུང་བ་བརྗོད་པའི་བརྩམས་ཆོས་རིང་མོ་ཞིག་ཡིན་ལ། སྒྲུང་གཏམ་འདིའི་རིགས་རྩོམ་པའི་ལས་ལ་འཇུག་སྐབས། སྤྱི་ཚོགས་འཕེལ་རྒྱས་ཀྱི་དུས་རིམ་ངེས་ཅན་ཞིག་ལ་དམིགས་པ་གཏད་དེ། བརྗོད་བྱ་རྒྱ་ཆེ་ཞིང་རྙོག་འཛིང་ལྡན་པ།མི་སྣ་མང་ཞིང་མི་སྣ་ཕལ་མོའི་སྣང་བརྙན་གསལ་བ། མི་སྣ་དང་མི་སྣ་བར་གྱི་འགལ་བ་དང་འབྲེལ་བ་དེ་བྱུང་རིམ་ཕྲ་མོའི་ཞིབ་འབྲི་་་་་བརྒྱུད་ནས་བསྟན་ཏེ། ལོ་རྒྱུས་ཀྱི་བརྒྱུད་རིམ་རིང་མོ་ཞིག་མགོ་མཇུག་ཚང་བ་དང་། གོ་རིམ་གསལ་བ། གཟུགས་རིས་ཡོད་པའི་སྒོ་ནས་རྒྱས་བཤད་བྱས་ཆོག
ལན། ཇི་བཞིན་བརྗོད་པའི་རྩོམ་ཡིག་འབྲི་སྐབས། བརྗོད་བྱའི་སྙིང་བོར་དམིགས་ཏེ་དགོས་པའི་མཚམས་སོ་སོར་རྗོད་བྱེད་ཚིག་གཞན་དག་ཉུང་ཤས་དྲངས་ནས། བརྗོད་ཟིན་པའི་མིའམ་བྱ་བ་དེ་ལ་ཁ་གསབ་མདོར་བསྡུས་ཤིག་འབྲི་དགོས་པའི་རིགས་ལ་ཟེར།
ལན། ཁྱད་ཆོས་ཐ་དད་ཐ་དད་མིན་པའི་བསྡུས་བརྗོད་ཀྱི་རྒྱན་ནི། ཐ་དད་ཐ་དད་མིན་པའི་ཆོས། །བརྗོད་ནས་བསྡུས་པ་དེའི་བསྡུས་བརྗོད། །ཅེས་བརྗོད་པར་འདོད་པའི་ཁྱད་གཞི་ཐ་དད་པ་གཉིས་ཀྱི་ཁྱད་ཆོས་འགའ་ཐ་དད་ཡིན་པ་དང་། འགའ་ཞིག་ཐ་དད་མིན་པ་དག་བཀོད་པའི་སྒོ་ནས། བསམ་བྱའི་དོན་ངོ་མ་བསྡུས་པའི་མཚོན་བྱེད་ཀྱི་དཔེ་བཀོད་པ་ཞིག་ཡིན། དེའི་རྩ་བའི་དཔེར་བརྗོད་ལ། ཡལ་གའི་ཁྱོན་ནི་མི་ཆུང་ཞིང་། །མེ་ཏོག་འབྲས་བུ་ཕུན་སུམ་ཚོགས། །དམ་པའི་གྲིབ་བསིལ་བརྟན་ལྡན་པའི། །ཤིང་འདི་བདག་གིས་སྐལ་བས་རྙེད །ཅེས་པ་དང་དེའི་མཚན་གཞི་ལ་བོད་མཁས་པས། ལུས་གྲིམས་རྐང་པ་བརྒྱད་པའི་ཤ་ཚུགས་ཀྱིས། །དུས་ཀུན་གནྡྷོ་ལར་འགྱིང་རྔམ་རྔམ་འདྲ། །དོན་གྱི་བྱ་བར་ཞུགས་ཚེ་བེམ་པོ་དངོས། །དེ་འདྲར་མཚར་དུ་འཛིན་རྣམས་བྱིས་པའི་བློ། །ཞེས་སོ། །
ལན། ཁྱད་པར་བརྗོད་པའི་རྒྱན་ནི་བརྗོད་པར་འདོད་པའི་དངོས་པོ་དེར་ཡོན་ཏན་དང་རིགས་ལ་སོགས་པའི་ཁྱད་ཆོས་་་་འགའ་ཞིག་མ་ཚང་ཡང་རིགས་མཐུན་གཞན་དང་མི་འདྲ་བའིདམིགས་བསལ་གྱི་ཁྱད་ཆོས་ལྡན་པའོ། །ཁྱད་པར་བརྗོད་པའི་རྒྱན་དེ་ལ་ནང་གསེས་ཀྱིས་དབྱེ་ན། 1.ཡོན་ཏན་མ་ཚང་བའི་ཁྱད་པར་བརྗོད་པ། 2.རིགས་མ་ཚང་བའི་ཁྱད་པར་བརྗོད་པ། 3.བྱ་བ་མ་ཚང་བའི་ཁྱད་པར་བརྗོད་པ། 4.རྫས་མ་ཚང་བའི་ཁྱད་པར་བརྗོད་པ། 5.རྒྱུ་མ་ཚང་བའི་ཁྱད་པར་བརྗོད་པའོ། །
ལན། རྒྱན་འདིའི་མཚན་ཉིད་འཇོག་སྟངས་ལ་མཁས་པ་རྣམས་ཀྱིས་བཞེད་པ་མི་མཐུན་པ་འགའ་མཆིས་ཀྱང༌། ཚངས་སྲས་བཞད་སྒྲ་ལྟར་ན་དཔེ་ཅན་གྱི་དངོས་པོ་དེ། དཔེ་དངོས་པོ་ཁྱད་པར་ཅན་ཞིག་གི་གཟུགས་སུ་བཀོད་དེ་དེའི་དགོས་པའམ་བྱ་བ་ཁྱད་པར་ཅན་དང་ལྡན་པ་ཞིག་སྟོན་པ་ལ་ཟེར། དཔེར་ན། གང་གི་ཞབས་ཟུང་པད་དཀར་འཛུམ་པའི་འདབ། །སྐལ་ལྡན་རལ་བའི་རྒྱན་དུ་ཉེར་བཀོད་ནས། །ཉོན་མོངས་དྲུངས་འབྱིན་རྣམ་དཀར་དགེ་བའི་ལམ། །ཐོབ་ནས་སྲིད་འདིར་རྒྱལ་བའི་དགའ་སྟོན་མྱངས།།ཞེས་གསུངས་པ་ལྟར་རོ། །
ལན། གབ་ཅིང་སྦ་བར་བྱ་བའི་བརྗོད་བྱའི་དོན་གང་ཡང་རུང་བ་ཞིག་གབ་བྱེད་ཚིག་སྦྱོར་གཞན་ཞིག་གི་སྒོ་ནས་ཕ་རོལ་པོ་་་་་རྨོངས་པར་བྱེད་པ་ཞིག་ལ་གབ་ཚིག་གི་རྒྱན་ཞེས་བརྗོད་པ་ཡིན་ནོ༎གབ་ཚིག་གི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་པ་བཅུ་དྲུག་་་་་ཡོད་དེ། 1. ཀུན་ཏུ་ཚོགས་པའི་གབ་ཚིག སླུ་བྱེད་ཀྱི་གབ་ཚིག 3. རིམ་པ་བྲལ་བའི་གབ་ཚིག 4.རབ་བཅོམ་གྱི་གབ་ཚིག5.མཐུན་པའི་གཟུགས་ཀྱི་གབ་ཚིག 6.རྩུབ་མོའི་གབ་ཚིག 7.གྲངས་ཀྱི་གབ་ཚིག 8. རབ་བཏགས་ཀྱི་གབ་ཚིག 9.མིང་དུ་འདུས་པའི་གབ་ཚིག 10.བསྒྲིབས་པའི་གབ་ཚིག 11.མཐུན་པའི་སྒྲའི་གབ་ཚིག 12. རྨོངས་པའི་གབ་ཚིག 13. ཡོངས་འཕྲོག་གི་གབ་ཚིག14. གཅིག་བསྒྲིབས་པའི་གབ་ཚིག 15. གཉིས་ཀ་བསྒྲིབས་པའི་གབ་ཚིག 16.ཡོངས་སུ་འདྲེས་པའི་གབ་ཚིག་བཅས་སོ །
ལན། གོམས་སྲོལ་གྱི་ངག་རྒྱུན་ནི་མིའི་འགྲོ་འདུག་བཟའ་བཏུང་སྐོར་དང་དུས་སྟོན། ཆོས་ལུགས་གོམས་སྲོལ་སོགས་ཀྱི་གཏམ་རྒྱུད་ལ་བསྟན་པ་ཞིག་སྟེ། དཔེར་ན། མིས་ཟ་མ་ཐེངས་གསུམ་ལ་ཟ་དགོས་པའི་རྒྱུ་མཚན། རྟ་ལ་རྔོག་བཅོས་བྱེད་པའི་ངག་རྒྱུན། དྲུག་པའི་ཀླུ་རོལ་གྱི་ངག་རྒྱུན། དྲུག་པའི་ལྷ་རྩེད་ཀྱི་ངག་རྒྱུན་སོགས་ལྟ་བུའོ། །
ལན། བྱེད་ཅན་དྲུག་ནི། དཔང་ལོ་ཙཱ་བས། བྱེད་པོ་ལསདང་བྱེད་ཅན་ཆེད། །འབྱུང་ཁུངས་གཞི་རྣམས་བྱེད་ཅན་དྲུག །དྲུག་བརྒྱད་སྤངས་པའི་རྣམ་དབྱེའི་གཞི། །ཞེས་རྣམ་དབྱེ་དྲུག་པ་དང་བརྒྱད་པ་དོར་བའི་བྱེད་ཅན་དྲུག་པོའི་གང་རུང་དང་འབྲེལ་་་་ལྔ་པ་ཆེན་མོ་དང་བོད་མཁས་པ་དགོས་པར་གསུངས་པ་ལྟར།སོགས་སྙན་ངག་མཁན་མང་བོས་བཞེད་ལ། སི་ཏུའི་རྗེས་འབྲངས་འབྲུག་ཁམས་སྤྲུལ་སོགས་ཀྱིས་རྣམ་དབྱེ་དྲུག་པའང་སྦྱོར་བར་བཤད་ཡོད་ལ། དཔང་ལོའི་རྗེས་སུ་འབྲངས་པའི་མཁས་པ་རྣམས་ཀྱིས་བྱེད་ཅན་དྲུག་གཙོ་ཆེ་བར་བཞེད་པ་ལས་རྣམ་དབྱེ་དྲུག་པ་་་་་་སྦྱར་བ་གཏན་ནས་མི་རུང་བར་བཞེད་པ་མིན་ཏེ། རྩ་བར་སོ་ཡི་འོད་ཟེར་ཞེས་དང་། དེ་ཡི་གདོང་ཞེས་དྲུག་སྒྲ་སྦྱར་བ་དང་།དགྱེས་གླུར། ཨུཏ་པ་ལའི་འཁྲི་ཤིང་ཞེས་དང༌། གངས་རིའི་རྩེ་ན་ཞེས་དང༌། བཻ་ཌཱུར་བརྩེགས་པའི་རི་ཞེས་དང༌། གང་གི་འོད་ཅེས་དང་། བོད་མཁས་པའི་དཔེར་བརྗོད་དུ་བསླད་པའི་གྲོགས་ངན་ཞེས་དང༌། དམར་བའི་སྡང་མིག་ཅེས་དང་། དབྱར་གྱི་སྤྲིན་མགོ་ཞེས་དང་འོ་མའི་ཆུ་གཏེར་ཞེས་དང༌། རོལ་བའི་རླབས་ཞེས་དང་།ངང་བའི་རྒྱལ་པོ་ཞེས་དྲུག་སྒྲ་སྦྱར་བ་ཧ་ཅང་མང་ངོ་
ལན། དགག་སྒྲུབ་རྩོམ་ཡིག་ནི་གང་བརྗོད་པར་བྱ་བའི་རྒྱུ་མཚན་ཡང་དག་རྟགས་སུ་བཀོད་ནས་རང་གི་ལྟ་ཚུལ་བདེནནོ་་་་་་ཞེས་ལེགས་པར་སྒྲུབ་ཅིང་ཕ་རོལ་པའི་ནོར་འཁྲུལ་ལ་དགག་པ་རྒྱག་པའི་རྩོམ་གྱི་རིགས་ཤིག་ལ་ཟེར། དགག་སྒྲུབ་རྩོམ་ཡིག་ལ་གྲུབ་རྐྱེན་གསུམ་ཡོད་པ་ནི་བསྒྲུབ་བྱ(དགག་བྱ) སྒྲུབ་བྱེད(དགག་བྱེད)སྒྲུབ་རིམ(དགག་རིམ)བཅས་གསུམ་ཡིན། དེ་ཡང་འབྲི་ཐབས་གཉིས་ཡོད་པ་ནི་རང་ལུགས་འཐད་ལྡན་དུ་སྒྲུབ་པ་དང་གཞན་ལུགས་དགག་པ་གཉིས་ཡིན་ནོ།
ལན། དགའ་བ་མཆོག་ཏུ་སྐྱེས་འོས་པའི་ཡུལ་གང་རུང་ཞིག་ལ་མངོན་སུམ་དུ་ཐོབ་པ་ལྟ་བུའི་ཉམས་སྣང་ཁྱད་པར་ཅནཞིག་སྐྱེས་པའི་ཚུལ་ངག་ཏུ་བརྗོད་པ་ལ་དགའ་བའི་རྒྱན་ཟེར།ལ་དབྱེ་ན་གཉིས་ཡོད་དེ། དགའ་བ་མཆོག་ཏུ་སྐྱེས་འོས་པའི་ཡུལ་གང་རུང་ཞིག་དངོས་སུ་ཐོབ་པའི་དགའ་བའི་ཚུལ་བརྗོད་པའི་་་་་་་་དངོས་ཐོབ་ཀྱི་དགའ་བ་དང་། དགའ་བ་མཆོག་ཏུ་སྐྱེས་འོས་པའི་ཡུལ་གང་རུང་ཞིག་གི་གཟུགས་བརྙན་མཐོང་བའམ་ཐོབ་པའིདགའ་བ་བརྗོད་པའི་གཟུགས་བརྙན་གྱི་དགའ་བ་སྟེ་གཉིས་སོ། །
ལན། རྩ་བ་ལས། སྙན་ངག་མཁན་བསམ་དགོངས་པ་སྟེ།།།རབ་སྦྱོར་ཡུལ་གྱི་ཡོན་ཏན་སྙན་ངག་གྲུབ་པར་གང་གནས་པ།ཅན། །དེ་ནི་དགོངས་པ་ཅན་ཞེས་བརྗོད། །ཅེས་གསུངས་པ་བཞིན།སྙན་ངག་མཁན་པོའི་བསམ་པ་སྙན་ངག་གི་རྒྱུན་འགྲུབ་པར་བྱེད་་་་པའི་རྟོགས་པ་རྩོམ་པ་ནི་དགོངས་པ་སྟེ། སྙན་ངག་མགོ་བརྩམས་ནས་གྲུབ་པར་མ་གྱུར་གྱི་བར་དུ་བསམ་པ་གང་གནས་པ་ནི་རྒྱན་གྱི་རྒྱུ་ཡིན་ལ། རབ་ཏུ་སྦྱོར་བའི་བཅད་ལྷུག་སྤེལ་མའི་ཡུལ་གྱི་ཡོན་ཏན་དེ་ནི་དགོངས་པ་ཅན་གྱི་རྒྱན་ཞེས་བརྗོད་པ་ཡིན་ནོ། །དགོངས་པ་ཅན་གྱི་རྒྱན་ལ་ཁྱད་ཆོས་བཞི་ཡོད་པ་སྟེ། 1.རྗོད་བྱེད་ཀྱི་ཚིག་ཕན་ཚུན་འབྲེལ་ཆགས་ཤིང་། 2.སྐབས་སུ་མ་བབ་པའི་ཚིག་རོས་མ་བསྒྲིབས་པ། 3.ཉམས་སྣ་ཚོགས་ཀྱི་སྒོ་ནས་བརྗོད་ཀྱང་དོན་དེར་འབབ་པ། 4.དོན་ཟབ་པ་རྣམས་ཀྱང་ཚིག་གིས་གསལ་བོར་མཚོན་ནུས་པ་སྟེ་ཁྱད་ཆོས་བཞི་དང་ལྡན་པའི་སྒོ་ནས་སྙན་ངག་མཁན་གྱིས་བསམ་པས་སྦྱར་བ་ཞིག་ལ་དགོངས་པ་ཅན་གྱི་་རྒྱན་ཞེས་སོ། །
ལན། དམངས་ཁྲོད་རང་བཞིན་གྱི་རྩོམ་ལུས་ཞིག་ཡིན་ལ་རྩོམ་ལུགས་དེའི་ཁྱད་ཆོས་ནི་སྒྲིག་སྟངས་ལ་རང་དབང་ཆེ་ཞིང་་་་་་ལྷོད་པོ་ཡིན། སྙན་ངག་ལྟ་བུ་ཚིག་རྐང་བཞི་ཤོ་ལོ་ཀ་ཁོ་ན་ཡིན་མི་དགོས་པར། ཚིག་རྐང་གཉིས་དང་གསུམ་དང་ལྔ་ལ་སོགས་པ་ཡོད་པར་མ་ཟད། ཚེག་བར་ཆ་ཡ་ཅི་རིགས་ཤར་མར་ངག་ལ་གྱེར་བདེ་བ་ཞིག་ཡིན་ནོ། །
ལན། བརྗོད་པར་འདོད་པའི་དངོས་པོ་གཅིག་ཉིད་ལ་འགལ་ཟླ་ཅན་གྱི་ཁྱད་ཆོས་མང་བོ་མཉམ་དུ་འགྲོགས་པར་སྟོན་པ་་་ཞིག་ལ་འགལ་བའི་རྒྱན་ཞེས་བརྗོད་པ་ཡིན། ནང་གསེས་ཀྱིས་དབྱེ་ན་དྲུག་ཡོད་དེ། 1.ཁྱད་གཞི་ཐ་དད་པའི་བྱ་བ་འགལ་བ། 2.གཞི་གཅིག་གི་བྱེད་པ(ཡོན་ཏན)འགལ་བ། 3.རྫས་འགལ་བ། 4.གཞི་གཅིག་གི་ཆོས་མང་བོ་འགལ་བ། 5.གཞི་གཅིག་གི་བྱ་བ་འགལ་བ།6.སྦྱར་བའི་འགལ་བ་བཅས་སོ། །
ལན། འགྲོ་བ་གྲོལ་ལུགས་ཀྱི་ལྷ་སྒྲུང་ནི་ལྷ་སྒྲུང་སྨྲ་བ་མི་ཉུང་བ་ཞིག་གིས་འཇིག་རྟེན་ཆགས་ལུགས་ནང་དུ་བཞག་ཡོད། དེ་ཡང་མི་ཆོག་པ་མེད་མོད། ཡིན་ནའང་ཞིབ་ཏུ་བསམ་བློ་བཏང་ན་འགྲོ་བ་གྲོལ་ལུགས་ཀྱི་ལྷ་སྒྲུང་ལ་ངོ་བོ་ཁྱད་པར་བ་ཞིག་ཡོད་པ་སྟེ།དེ་ནི་མིས་རང་ཉིད་ཀྱི་འབྱུང་ཁུངས་དང་རིན་ཐང་ལ་ངོས་འཛིན་་་བྱས་པ་ཞིག་རེད། འགྲོ་བ་གྲོལ་ལུགས་ཀྱི་ལྷ་སྒྲུང་ལ་འཆད་སྟངས་མི་འདྲ་བ་དུ་མ་ཡོད་པ་སྟེ། སྒོ་ང་ལས་གྲོལ་བ་དང་ས་འདམ་གྱིས་བཟོས་པ། བྲག་རྡོ་གས་པ་ལས་བྱུང་བ་སོགས་དུ་མ་ཡོད་པ་དང་།བོད་ལ་མཚོན་ན་བར་གྱི་སྒོ་ངའི་ངར་ཆ་ལས། །རིགས་དྲུག་སེམས་ཅན་ཀུན་ཏུ་གྲོལ་ཞེས་སྒོ་ང་ལས་འགྲོ་བ་རིགས་དྲུག་གྲོལ་བརབཞེད་པའི་ལྷ་སྒྲུང་དང་། བྲག་སྲིན་མོ་དང་སྤྲེའུ་བྱང་ཆུབ་སེམས་དཔའ་གཉེན་བསྡེབས་པ་ལས་བོད་རིགས་བྱུང་བའི་ལྷ་སྒྲུང་སོགས་་ཡོད་པ་ལྟ་བུའོ། །
ལན། དོན་གང་ཞིག་བསྒྲུབ་བྱར་བྱས་པ་སོགས་དགག་བྱར་བྱས་ནས། དེ་སྒྲུབ་ཏུ་མི་སྟེར་བར་ཐབས་བརྗོད་པ་ནི་འགོག་པའི་རྒྱན་ཡིན་ལ། དེ་ལ་ཡང་འདས་མ་འོངས་ད་ལྟ་སྟེ་དུས་གསུམ་ལ་བལྟས་ནས་རྣམ་པ་གསུམ་དང༌། དེ་ནས་ཡང་བྱེ་བྲག་རྒྱས་པར་ཕྱེ་ན། དགག་བྱའི་དབྱེ་བ་མཐའ་ཡས་པའི་ཕྱིར། འགོག་བྱེད་ཀྱང་མཐའ་ཀླས་པ་ཡོད། གཞུང་གིས་དངོས་སུ་བསྟན་པ་ནི་ཉི་ཤུ་རྩ་གསུམ་ཡོད་དེ། 1. འདས་པ་འགོག་པ། 2.མ་འོངས་པ་འགོག་པ།3. ད་ལྟ་བ་འགོག་པ། .. ཆོས་འགོག་པ། 5. ཆོས་ཅན་འགོག་པ།6. རྒྱུ་འགོག་པ། 7. འབྲས་བུ་འགོག་པ། 8. རྗེས་གནང་གིས་འགོག་པ། 9.དབང་གིས་འགོག་པ། 10.མ་གུས་པས་འགོག་པ། 11. ཤིས་བརྗོད་ཀྱིས་འགོག་པ། 12. རྩུབ་མོས་འགོག་པ། 13. གྲོགས་ཀྱིས་འགོག་པ། 14. འབད་པས་འགོག་པ། 15. གཞན་དབང་གིས་འགོག་པ། 16. ཐབས་ཀྱིས་འགོག་པ། 17. ཁྲོ་བས་འགོག་པ། 18.མྱ་ངན་གྱིས་འགོག་པ། 19. འགྱོད་པས་འགོག་པ། 20.ཐེ་ཚོམ་གྱིས་འགོག་པ། 21. སྦྱར་བའི་འགོག་པ། 22.དོན་གཞན་གྱིས་འགོག་པ། 23.རྒྱུ་ཡིས་འགོག་པ་བཅས་སོ། །དྲི་བ ཅི་ཞིག་ལ་འགྲོ་བ་གྲོལ་ལུགས་ཀྱི་ལྷ་སྒྲུང་ཟེར།
ལན། བསམ་པ་རྒྱ་ཆེ་བའམ་འབྱོར་བ་རྒྱ་ཆེ་བ་ཅི་རིགས་ཆེན་པོ་དང་བླ་ན་མེད་པར་བརྗོད་པ་གང་ཡིན་པ་དེ་ནི་རྒྱ་ཆེ་བའི་་་རྒྱན་ཡིན། རྩ་བ་ལས། བསམ་པའམ་ནི་འབྱོར་བ་ཡི། །ཆེན་པོ་ཉིད་ནི་བླ་མེད་གང་། །དེ་ནི་རྒྱ་ཆེ་ཞེས་པ་ཡི། །རྒྱན་དུ་མཁས་པ་རྣམས་ཀྱིས་བརྗོད། །ཅེས་གསུངས་པ་བཞིན། བརྗོད་བྱ་གང་ལ་ཆེས་ཁྱད་དུ་འཕགས་པའི་བསམ་པའམ་གཞན་ལས་ཕུལ་དུ་བྱུང་བའི་འབྱོར་་བ་སྟེ་གཉིས་ཀ་བླ་ན་མེད་པར་སྟོན་པའི་ཚིག་གི་སྦྱོར་བ་གང་ཡིན་་་་་པ་དེ་ནི་རྒྱ་ཆེ་བའི་རྒྱན་ནོ། །དེ་ལ་དབྱེ་ན་གཉིས་ཡོད་དེ། 1.བསམ་པ་རྒྱ་ཆེ་བ། 2.འབྱོར་བ་རྒྱ་ཆེ་བའོ། །
ལན། རྒྱུ་ཡི་གཟུགས་ཅན་ནི། རྒྱུ་མཚན་གང་གིས་དཔེ་དངོས་སུ། །རྟོགས་བྱེད་རྒྱུ་ཡི་གཟུགས་ཅན་ནོ། །ཞེས་པ་ལྟར། དཔེ་ཅན་ལ་ཡོད་པའི་ཁྱད་ཆོས་རྣམས་རྒྱུ་མཚན་དུ་བཀོད་ནས། དཔེ་ཅན་དེ་ལས་དཔེ་དངོས་སུ་རྟོགས་པར་བྱེད་པ་ཞིག་ཡིན།
ལན། རྒྱུ་འགོག་པ་ནི། འབྲས་དེ་འབྱུང་བའི་རྒྱུ་གང་ཞིག།སྔོན་བྱས་མེད་ཅེས་རྒྱུ་འགོག་པའོ། །ཞེས་དངོས་སུ་མཐོང་བའི་འབྲས་བུའི་རྒྱུ་རྐྱེན་འགའ་ཞིག་ཁས་བླངས་ནས། རྒྱུའི་གཙོ་བོ་གང་ཡིན་པ་དེ་བདག་རང་ཉིད་ལ་མེད་པ་རྒྱུ་མཚན་དུ་བཀོད་པ་ཞིགཡིན། དེའི་དཔེར་བརྗོད་རྩ་བ་ལས། ཁྱོད་ཀྱི་མིག་ནི་དམར་གྱུར་ཅིང༌། །མཆུ་ཡི་ཡལ་འདབ་གཡོ་བ་དང་། །སྨིན་མ་འཁྱོག་སྟེ་དེ་ལྟ་ནའང་། །ཉེས་པ་མེད་པས་བདག་མི་འཇིགས། །ཞེས་དང་དེའི་མཚན་གཞིར་གུང་ཐང་བསྟན་པའི་སྒྲོན་མེས། འབྲུག་སྒྲ་དྲག་པོས་རི་བོ་རལ་བྱེད་ཅིང་། །བདེ་འཐུང་དམར་འོད་དང་འགྲོགས་སེར་བ་ཡིས། །ཞིང་པའི་སྙིང་རྩ་ལྐོག་མར་འབྲོས་བྱེད་ཀྱང༌། །བདག་བཟུང་ཞིང་ས་མེད་པས་བདག་མི་འཇིགས། །ཞེས་སོ། །
ལན། སྐྱེད་བྱེད་ཀྱི་རྒྱུའི་ཁྱད་པར་འགའ་ཞིག་ལ་བརྟེན་ནས་བསྐྱེད་བྱ་འབྲས་བུའི་གནས་སྐབས་མི་འདྲ་བ་འགའ་ཞིག་་་་་དངོས་ཤུགས་གང་རུང་ལ་ཐོན་པ་གོ་བར་བྱེད་པ་ཞིག་ལ་ཟེར་ཏེ།རྩ་བ་ལས། རྒྱུ་ནི་བྱེད་པོ་ཤེས་བྱེད་དེ། །དེ་དག་རྣམ་པ་དུ་མ་དཔེར། །ཞེས་གསུངས་པ་བཞིན། ས་བོན་གྱིས་འབྲས་བུ་བསྐྱེད་ལྟ་བུ་བྱེད་པ་པོའི་རྒྱུ་དང་། དུ་བ་ལས་མེ་ལྟ་བུ་རྒྱུ་དེ་ལས་དཔགས་ནས་འབྲས་བུ་ཤུགས་ཀྱིས་རྟོགས་པའམ་ཤེས་པར་བྱེད་པ་ཤེས་བྱེད་ཀྱི་རྒྱུ་སྟེ་འདི་གཉིས་ལ་ནང་ཚན་དུ་དབྱེ་ན་བྱེ་བྲག་དུ་མ་ཞིག་ཡོད་་་པ་རིམ་བཞིན་དེ་རྣམས་ལ་དཔེར་བརྗོད་ན་ཞེས་པའོ། །
ལན། ཡི་གེའི་གཟུགས་སམ་སྐད་གདངས་ཅི་རིགས་ཀྱི་སྒོ་ནས་ཚིག་སྙན་ཞིང་འཇེབས་པ་ལྷུར་ལེན་པའི་ཐུན་མོང་གི་རྒྱན་དེ་་་ལ་སྒྲ་རྒྱན་ཟེར་བ་དང་། དེ་ལ་ནང་གསེས་ཀྱི་དབྱེ་བ་གསུམ་ཡོད་དེ།ཟུང་ལྡན་དང་། བྱ་དཀའ་བའི་ཁྱད་པར་གཞན་དང་། དབྱངས་སོགས་ངེས་པའི་བྱ་དཀའ་བ་རྣམས་སོ། །
ལན། སྒྲ་སྦྱར་བ་ཞེས་པ་ནི་སྒྲ་གཅིག་པ་སྟེ་ཡིག་གཟུགས་གཅིག་ལ་དོན་མི་འདྲ་བ་གཉིས་སྦྱར་ནས་སྒྲ་མཚུངས་པར་སྦྱར་བས་སྒྲ་སྦྱར་བ་ཞེས་པ་དང་། དོན་སྦྱར་བ་ཞེས་པ་ནི་སྒྲ་གཟུགས་གཅིག་པའི་ཡི་གེ་དེ་ཉིད་དཔེ་དང་དཔེ་ཅན་གཉིས་ཀར་སྦྱོར་རུང་་་བ་དང་། སྦྱར་ནས་ཀྱང་དོན་འདྲ་བར་སྟོན་པས་དོན་སྦྱར་བ་ཞེས་ཟེར་རོ། །
ལན། བསྒྲིབས་པའི་གབ་ཚིག་ནི། གབ་བྱ་གབ་བྱེད་སྦྱར་བའི་མཐར། །གཅོད་མཚམས་མི་འདྲ་བསྒྲིབས་པའི་གབ། །ཅེས་གབ་བྱའི་ཁྱད་ཆོས་དེ་གབ་བྱེད་ཀྱི་ཁྱད་ཆོས་ཤིན་ཏུ་མཚུངས་པ་་་་་་་ཞིག་དང་སྦྱར་ནས་གབ་པར་བྱེད་ཅིང་། མཇུག་མཐར་གཅོད་མཚམས་མི་འདྲ་བར་བཀླགས་ན་གབ་བྱེད་སོ་སོར་རྟོགས་ཐུབ་པ་་་་ཞིག་སྟེ། དཔེར་ན། གཞན་རིགས་སྤྱི་བོས་ཞྭ་བཞིན་འདེགས། །རང་རིགས་རྡོག་པས་ལྷམ་བཞིན་གནོན། །དྲིན་ཅན་མེས་པོའི་བླ་བཙོང་འདི། །ཁྲོ་ཐུང་ངོ་གཉིས་མ་ཡིན་ནོ། །ཞེས་པ་སྟེ། གབ་བྱ་ནི་རང་རིགས་ཀྱི་དཔོན་ངན་ཞིག་སྟེ། གཞན་རིགས་བཀུར་ལ་རང་རིགས་གནོན་པའི་མེས་པོའི་བླ་བཙོང་འདི་ནི། ཁྲོ་ཐུང་ངོ་གཉིས་མ་ཡིན་ནོ་ཞེས་ཁྲོ་ཐུང་ངོ་གཉིས་མ་དེ་མ་ཡིན་པར་ད་ལྟའི་རང་རིགས་ཀྱི་དཔོན་ངན་འགར་བརྗོད་པ་ཡིན་ཡང་། གབ་བྱེད་ཀྱི་སྐབས་སུ།གཞན་རིགས་བཀུར་ལ་རང་རིགས་གནོན་པའི་མེས་པོའི་བླ་བཙོང་་འདི་ནི། ཁྲོ་ཐུང་ངོ་གཉིས་མ་ཡིན་ནོ་ཞེས་ཁྲོ་ཐུང་ཡིན་པར་བརྗོད་དེ་གབ་པར་བྱས་པ་ལྟ་བུའོ། །
ལན། སྒྲུང་གཏམ་ཞེས་པ་ནི་སྐད་ཆའི་ལམ་ནས་མི་སྣའི་སྣང་བརྙན་གསར་བཟོ་བྱེད་པ་དང་། བྱུང་རིམ་ཁོར་ཡུག་ཞིབ་འབྲི་བྱས་པ་བརྒྱུད་ནས་རྒྱ་ཆེ་ཞིང་གཏིང་ཟབ་པའི་སྒོ་ནས་སྤྱི་ཚོགས་་འཚོ་བ་མཚོན་པའི་དོན་གྱི་བྱུང་བ་བརྗོད་པའི་བརྩམས་ཆོས་ཀྱི་་་་་་རིགས་ཤིག་ཡིན། སྒྲུང་གཏམ་གྱི་བརྗོད་བྱའི་སྙིང་བོ་ནི་དངོས་ཡོད་འཚོ་བ་ཞིབ་འབྲི་དང་སྒྱུ་རྩལ་གྱི་སྣང་བརྙན་གསར་བཞེངས་བྱས་་་་པ་བརྒྱུད་ནས་གང་བརྗོད་པར་འདོད་པ་དེ་ཕྱིར་མཚོན་བྱེད་པ་་་་་་་ཞིག་ཡིན། སྒྲུང་གཏམ་ལ་གྲུབ་ཆ་གསུམ་ཡོད་པ་ནི་མི་སྣ་དང་སྒྲུང་གི་བྱུང་རིམ། ཁོར་ཡུག་བཅས་སོ། །སྒྲུང་གཏམ་གྱི་བྱུང་རིམ་ནི་མི་སྣའི་བར་འཐབ་རྩོད་དང་འགལ་བ་འཕེལ་འགྱུར་གྱི་བརྒྱུད་རིམ་་་་་ཞིག་ལ་ཟེར། བྱུང་རིམ་ནི་སྒྲུང་གཏམ་གྱི་བརྗོད་བྱའི་བསྟན་དོན་ནམ་མི་སྣའི་གཤིས་ཀ་མཚོན་པའི་སྒྲིག་འཛུགས་ཡོད་པའི་འཚོ་བའི་དོན་རབ་དང་རིམ་པའམ། མི་སྣས་དུས་ཚོད་ངེས་ཅན་ཞིག་གི་ནང་དུ་བྱེད་སྒོ་སྤེལ་བའི་བརྒྱུད་རིམ་ལ་བྱའོ། །སྒྲུང་གཏམ་ལ་ཁྱད་ཆོས་གསུམ་ཡོད་པ་ནི། 1. མི་སྣའི་སྣང་བརྙན་གསར་བཞེངས་ཕུན་སུམ་ཚོགས་ཤིང་ཞིབ་ཚགས་ཡིན་པ། 2.སྒྲུང་གི་བྱུང་རིམ་ཆ་ཚང་ལ་རྙོག་འཛིང་དང་ལྡན་པ། 3.ཁོར་ཡུག་བྲིས་པ་ཞིབ་ཅིང་ཚགས་ལ་གསོན་ཉམས་དང་ལྡན་པའོ། །
ལན། སྒྲུང་གཏམ་གྱི་བློས་བསླང་ཟེར་བ་ནི་རྩོམ་མཁན་གྱིས་འཚོ་བའམ་འཚོ་བའི་ངོས་ཟིན་རྨང་གཞི་བྱས་ཏེ། རང་གི་གསར་རྩོམ་གྱི་དམིགས་ཡུལ་ལྟར་བརྗོད་སྙིང་དང་བརྗོད་བྱ་གཏན་་ལ་འབེབས་པ་དང་། བྱུང་རིམ་སྣ་ཚོགས་ཕྱོགས་གཅིག་ལ་སྒྲིག་པ།མི་སྣའི་གཤིས་ཀ་དང་སྣང་བརྙན་གཏན་ལ་འབེབས་པའི་བསམ་་་་་གཞིག་གི་གོ་རིམ་དེ་ལ་གོ་བ་ཡིན།
ལན། སྤྱིར་ངག་དོན་ཞེས་པ་ནི་རྣམ་དབྱེའི་མཐའ་ཅན་གྱིས་མིང་ཚིག་ཏུ་གྲུབ་པ་ནི་ངག་ཡིན་ལ། ངག་དེ་འདུས་ཤིང་ཚོགས་པའི་བདག་ཉིད་ཀྱིས་དོན་གཅིག་སྟོན་པ་ནི་ངག་དོན་ཡིན་་་་པས། ངག་དོན་གྱི་དཔེ་འདིའི་མཚན་ཉིད་ལ་ཚིག་རྒྱན་རིག་པའི་སྒོ་འབྱེད་ལས། དཔེ་ཅན་མང་བོ་ལ་དེའི་ཁྱད་ཆོས་ཀྱང་སོ་སོར་བཀོད་པའི་རྗེས་སུ་དེ་དང་མཚུངས་པའི་དཔེ་ཡང་རྣམ་དབྱེ་གསུམ་པ་་་་་་་དང་གཉིས་པ་གཙོར་བྱས་ནས་རིམ་པ་ལྟར་བཀོད་པའི་མཇུག་ཏུ་དཔེ་ཅན་དང་དཔེ་གཉིས་ཀའི་ཐུན་མོང་གི་ཁྱད་ཆོས་གཅིག་སྟོན་་་་པ་ཞིག་ཡིན་ཞིང་། དེ་ལ་ནང་གསེས་ཀྱིས་དབྱེ་ན་བཞིན་སྒྲ་གཅིག་པ་དང་། བཞིན་སྒྲ་དུ་མ་ཅན་གཉིས་ཡོད། བཞིན་སྒྲ་གཅིག་པ་ནི་དཔེ་དང་དཔེ་ཅན་གཉིས་མཚུངས་པར་སྟོན་བྱེད་ཀྱི་སྒྲ་བཞིན་ཞེས་པ་གཅིག་ཡོད་པ་ལ་ཟེར། བཞིན་སྒྲ་དུ་མ་ནི་དཔེ་ཅན་སོ་སོར་དཔེ་མི་འདྲ་བ་རེ་བཀོད་པའི་བཞིན་སྒྲ་འགའ་ཞིག་གི་མཇུག་ཏུ་ཐུནམོང་གི་ཁྱད་ཆོས་གཅིག་སྦྱར་བ་ཞིག་ཡིན་ནོ། །ཞེས་གསུངས་པ་བཞིན་ནོ། །
ལན། སྐྱེས་བུའི་ངག་གི་རྣམ་པ་རིག་བྱེད་ཀྱི་སྒྲ་དེ་ངག་ནས་ངག་བརྒྱུད་དེ་བྱུང་བ་ལ་ངག་རྩོམ་ཟེར། ངག་རྩོམ་ལ་དབྱེ་ན་གཉིས་ཡོད་དེ། ངག་རྩོམ་ཚིག་ལྷུག་དང༌། ངག་རྩོམ་ཚིགས་བཅད་གཉིས་ཡིན། དེ་ཡང་ངག་རྩོམ་ཚིག་ལྷུག་སྔ་བ་སྟོད་ཀྱི་སྟེང་གཉིས་ཀྱི་ཐོག་མ།རྒྱལ་པོ་གྲི་གུམ་བཙན་པོའི་ལོ་རྒྱུས་ཏུན་ཧོང་གཏེར་ཡིག་ཏུ་བཀོད་པ་་དེ་ཡིན། ངག་རྩོམ་ཚིགས་བཅད་ལ་སྔ་བ་སྟོད་ཀྱི་སྟེང་གཉིས་ཀྱི་གཞུག་མ་རྒྱལ་པོ་སྤུ་དེ་གུང་རྒྱལ་རིང་གི་མགུར་མ་དེ་ཡིན།
ལན། རྩ་བ་ལས། གལ་ཏེ་དོན་གཞན་འཇུག་པ་ཡིས། །དེ་དང་མཚུངས་པའི་འབྲས་བུ་འགའ། །མཆོག་གམ་མཆོག་མིན་སྟོན་བྱེད་པ། །དེ་ནི་ངེས་པར་བསྟན་པ་ཡིན། །ཞེས་གསུངས་པ་བཞིན།གལ་ཏེ་ངེས་པ་བསྟན་བྱའི་དོན་ལས་ངེས་པ་སྟོན་བྱེད་གཞན་གྱི་་་་འཇུག་པ་ཡིས་བསྟན་བྱ་སྟོན་བྱེད་དེ་དང་ཆོས་མཚུངས་པའི་འབྲས་བུ་འགའ། མཆོག་ཕན་པ་དང༌། མཆོག་མིན་གནོད་པ་ལྟ་བུ་སྟོན་པར་བྱེད་པ་དེ་ནི་ངེས་པར་བསྟན་པ་ཡིན་ནོ། །དེ་ལ་དབྱེ་ན་གཉིས་ཡོད་དེ། 1.མཆོག་གི་ངེས་བསྟན་དང་། 2.མཆོག་མིན་ངེས་བསྟན་ཏེ་གཉིས་སོ། །
ལན། ངེས་པའི་དཔེ་ནི། དཔེར་བཀོད་དེ་ལས་གཞན་མཚུངས་དཔེ། ཡོད་པ་འགོག་བྱེད་ངེས་པའི་དཔེ་ཡིན། དེ་ནི་དཔེ་ཅན་དེ་ལ་འོས་པའི་དཔེ་ཞིག་བཀོད་དེ། དེ་གཉིས་མཚུངས་པར་བརྗོད་པར་མ་ཟད། དཔེ་ཅན་དེ་ཉིད་དཔེ་དེ་ཁོ་ན་དང་མཚུངས་ཀྱི། དེ་ལས་གཞན་པའི་དཔེ་མེད་པར་སྟོན་པ་ཞིག་ཡིན། ངེས་མེད་ཀྱི་དཔེ་ནི། དཔེར་བཀོད་དེ་མཚུངས་གཞན་དག་ཀྱང༌། ཡོད་ན་དཔེར་འོས་ངེས་མེད་དཔེ་ཡིན། དེ་ནི་དཔེ་ཅན་དེར་དཔེ་གཅིག་བཀོད་དེ། དེ་དང་མཚུངས་པ་གཞན་ཡོད་ན་དཔེ་ཅན་དེའི་དཔེར་འོས་སོ་ཞེས་སྟོན་པ་ཞིག་ཡིན།དྲི་བ སྔོན་མེད་བསྡུས་བརྗོད་རྒྱན་གྱི་མཚན་ཉིད་ག་འདྲ་ཡིན།
ལན། རྒྱུ་དངོས་ཡོད་ལས་འབྲས་བུ་དངོས་ཡོད་བསྐྱེད་དངོས་པོའི་རྒྱུ་དང་། རྒྱུ་དངོས་མེད་ལས་འབྲས་བུ་དངོས་མེད་བསྐྱེད་པ་དངོས་མེད་ཀྱི་རྒྱུ་ཞེས་བརྗོད་ལ། སྤྱིར་རྒྱུ་མེད་པ་ལས་འབྲས་བུ་ཡོད་པ་ཞིག་གཏན་ནས་འབྱུང་མི་སྲིད་མོད། འདིའི་སྐབས་ཀྱི་དངོས་མེད་ནི་དགག་ཚིག་ཁོ་ན་ལ་གོ་དགོས། རྒྱུ་དེ་ལས་འབྲས་བུ་དེ་བསྐྱེད་པ་འཇིག་རྟེན་ཡོངས་གྲགས་ཀྱི་བཤད་ཚུལ་ལ་་་་ཅུང་ཟད་ཡ་མཚན་པའི་བརྗོད་ཐབས་ལ་བརྟེན་ནས་བརྗོད་པ་ལ་་་་མཚར་བའི་རྒྱུ་ཞེས་བྱའོ །
ལན། དངོས་དཔེ་ནི། དཔེ་དང་དཔེ་ཅན་ཙམ་ཞིག་ལས།།མཚུངས་ཆོས་མི་སྟོན་དངོས་པོའི་དཔེ། །ཞེས་དང༌། རྩ་བའི་དཔེར་བརྗོད་ནི། ཁྱོད་ཀྱི་གདོང་ནི་པདྨ་བཞིན། །མིག་དག་ཨུཏྤལ་སྔོན་པོ་བཞིན། །ཞེས་དང་དེའི་མཚན་གཞིར་བོད་མཁས་པས། འོ་མའི་ཆུ་གཏེར་དང་མཚུངས་ཞལ་དཀྱིལ་འཁོར། །སྦྱར་ཟུང་ཨུཏྤལ་མཐིང་ཀའི་དཔལ་འཕྲོག་དེས། །བསྐྱོད་པའི་སྨིན་འཁྱོག་བུང་བའི་རྣམ་འཕྲུལ་ལྷའི། །ལྷ་མོ་ཁྱོད་ནི་དཔྱིད་ཀྱི་ཕུན་ཚོགས་འདྲ། །ཞེས་སོ། །དྲི་བ ཅི་ཞིག་ལ་གཅིག་བསྒྲིབས་ཀྱི་གབ་ཚིག་ཟེར།
ལན། ཚིགས་བཅད་རྣམས་ལ་ངལ་གསོ་ཐོབ་པའི་གནས་ནི།ཚིག་གི་གཅོད་མཚམས་སུ་ངལ་གསོ་ཐོབ་པར་རིགས་པས། དེ་ལྟར་དགོས་པ་ལས། དེ་ཉམས་ནས་ཚིག་གི་གཅོད་མཚམས་ཀྱི་མིང་མ་རྫོགས་པར་ངལ་གསོ་བ་ནི་གཅོད་མཚམས་ཉམས་པའི་སྐྱོན་ཡིན།དཔེར་ན། ཚིག་རྒྱན་རིག་པའི་སྒོ་འབྱེད་ལས། བརྗིད་ཆགས་པའི་གངས་རི་མཐོན་པོའི་རྩེ་ནས། །ཕྱོགས་བཞིར་འབབ་ཆུ་ཀླུང་གྲགས་ཅན་བཞི་ཡང་། །མཐའ་ཡས་པའི་རྒྱ་མཚོ་ཆེན་པོ་རྣམས་ལ། །ཕྱོགས་གཅིག་ཏུ་འདུས་པ་དེ་ངོ་མཚར་ཆེ། །ཞེས་གསུངས་པ་ལྟ་བུའོ། །
ལན། ཆ་ཤས་གཟུགས་བྱས་ཆ་ཅན་ནི། །གཟུགས་སུ་མ་བྱས་ཆ་ཤས་གཟུགས་ཞེས་པ་ལྟར། བརྗོད་བྱའི་དོན་གྱི་དངོས་པོ་དེའི་ཆ་ཤས་རྣམས་གཟུགས་སུ་བཀོད་ཅིང༌། ཆ་ཤས་ཅན་དེ་ཉིད་གཟུགས་སུ་མ་བཀོད་པ་ཞིག་ཡིན།དྲི་བ ཅི་ཞིག་ལ་ཆའི་རྒྱན་ཟེར།
ལན། འཇིག་རྟེན་ཆགས་ལུགས་ཀྱི་ལྷ་སྒྲུང་འདི་ནི་མིའི་རིགས་ཀྱི་ཆེས་གདོད་མའི་དུས་སུ་བྱུང་བ་ཞིག་ཡིན་ལ། དེས་གདོད་མའི་མིའི་རིགས་ཀྱི་འཇིག་རྟེན་ཆགས་པའི་ངོས་འཛིན་དང་འཇིག་་་་་རྟེན་ལྟ་ཚུལ་མཚོན། མིའི་རིགས་ལ་མཚོན་ན་གནམ་ས་དང་ཉི་ཟླ་སྐར་གསུམ། རི་བྲག་ཆུ་གསུམ། རྩྭ་ནགས་ཤིང་གསུམ། ས་ཆུ་མེ་རླུང་ལ་སོགས་པའི་འབྱུང་ཁུངས་ནི་ཧ་ཅང་ཐུགས་ཁུར་མཛད་དགོས་པའི་གནད་དོན་ཞིག་ཡིན་པས། འཛམ་གླིང་གི་མི་རིགས་སོ་སོའི་ཁྲོད་འདི་འདྲའི་ལྷ་སྒྲུང་མང་བོ་བྱུང༌། ཡིན་ནའང་མི་རིགས་སོ་སོའི་སྡོད་གནས་ཀྱི་ཁོར་ཡུག་མི་གཅིག་པ་དང་དད་པའི་ལྷ་མི་གཅིག་པ།བསམ་པའི་འཁྱེར་སོ་མི་གཅིག་པ་བཅས་ཀྱི་དབང་གིས་འཇིག་རྟེན་་ཆགས་ལུགས་ཀྱི་ལྷ་སྒྲུང་གི་བཤད་སྟངས་མི་འདྲ་བ་རེ་བྱུང་ཡང་། རྩ་བའི་ཐོག་ནས་བལྟས་ན་ཕལ་ཆེར་འདྲ་མཚུངས་སུ་འདུག བོད་ལ་མཚོན་ནའང་འདི་འདྲའི་ལྷ་སྒྲུང་ཁག་ཅིག་བྱུང་བ་སྟེ། དཔེར་ན《རླངས་ཀྱི་པོ་ཏི་བསེ་རུ》ལས་སྒོ་ང་ལས་འཇིག་རྟེན་ཆགས་ཚུལ་་་་་དང་། 《ལྡེའུ་ཆོས་འབྱུང》ལས་གནམ་ཁ་ཕྱེ་བའི་རབས(འདི་དག་ནི་སྔོན་ལ་དམངས་ཁྲོད་དུ་དར་ཞིང་ཕྱིས་སུ་མཁས་པར་དབང་བར་གྱུར)སོགས་ལྟ་བུ་དང་། ཡང་སྲིད་པའི་ཆགས་གླུ་དང་འཇིག་རྟེན་ཆགས་གླུ། ཁྱུང་དང་རུས་སྦལ། རུས་སྦལ་གྱི་གླུ་བཤད། སྲིད་པའི་སྡོང་རྒན་ཡོ་རོ། སྲིད་པའི་བ་ཆུང་ཁྲ་མོ(འདི་དག་ནི་ཕྱིའི་རྣམ་པའི་ཆ་ནས་དྲི་བ་དྲིས་ལན་གྱི་ཚུལ་དུ་གླུ་རུ་ལེན་པ་ཞིག་ཡིན་པས་གླུའི་་་་་ཁོངས་སུ་བསྡུས་ན་འགྲིག་མོད། འོན་ཀྱང་ནང་དོན་གྱི་ཆ་ནས་བཤད་ན་འཇིག་རྟེན་ཆགས་ལུགས་བརྗོད་གཞི་ཡིན་པས་འཇིག་རྟེན་་ཆགས་ལུགས་ཀྱི་ལྷ་སྒྲུང་གི་དཔེ་གསོན་པོ་ཞིག་ཏུ་འཁུམས་སོ)སོགས་་ལྟ་བུ་ཡོད་ལ། གཞན་དུ་ན་ད་དུང་སྲིད་པ་ཆགས་པའི་ལྷ་དགུ་དང་འབྲེལ་བའི་གཏམ་རྒྱུད་སྙན་ལ་མཚར་བོ་གང་མང་ཞིག་རང་རང་ས་་་གནས་སུ་བཤད་རྒྱུན་ཡོད་པ་འདི་དག་ཀྱང་འཇིག་རྟེན་ཆགས་ལུགས་ཀྱི་ལྷ་སྒྲུང་གི་གྲས་སུ་འཇོག་འོས་པར་སེམས་སོ། །བོད་ཀྱི་འཇིག་རྟེན་ཆགས་ལུགས་ཀྱི་ལྷ་སྒྲུང་འདི་དག་ནི་ཕྱིའི་རྣམ་པའི་ཆ་ནས་བཅད་་་་་ལྷུག་སྤེལ་མ་གང་རུང་འབྱུང་ལ་ནང་དོན་གྱི་ཆ་ནས་ཕྱིའི་སྣོད་ཀྱི་་་་་་་འཇིག་རྟེན་ཆགས་ཚུལ་ལོ། །
ལན། ལྷ་སྒྲུང་འདི་རིགས་ནི་བོད་མི་དམངས་ཀྱིས་རང་གི་རྗེ་དཔོན་དང་དཔའ་བོར་དད་འདུན་བྱས་པ་དང༌། ཁོང་རྣམ་པའི་ཆེ་བ་བརྗོད་པ། རང་གི་སྐྱིད་སྡུག་སྐྱབས་སུ་བཅོལ་བ་བཅས་ལས་བྱུང་བ་ཡིན་ཞིང༌། མཛད་རྗེས་སྣ་ཚོགས་རྒྱས་འབྲི་བྱས་ཤིང༌། མི་རིགས་ཀྱི་རང་གཤིས་དང་བློ་སྤོབས། འདུན་མོས་བཅས་མཚོན་པར་བྱས་ཡོད། དཔེར་ན། གཉའ་ཁྲི་བཙན་པོའི་འཁྲུངས་རབས་དང་བོད་མགོ་ནག་གི་རྗེར་བྱོན་པའི་གླུ། འཛམ་གླིང་གེ་སར་རྒྱལ་པོའི་སྒྲུང་ལྟ་བུ་དག་ལ་མཚོན་ན། ལྷ་ཡུལ་ནས་མི་ཡུལ་ལ་མངགས་པ་དང་། མི་ཡུལ་ལ་ཡོང་མ་འདོད་པར་གང་སར་གཞའ་བ། ཕྱིས་སུ་འཁྲུངས་པའི་སྐབས་སུའང་ཡུམ་གྱི་གསང་གནས་བདེ་སྐྱོང་གི་་་་་འཁོར་ལོ་ནས་མི་ཡོང་བར་སྤྱི་བོ་བདེ་ཆེན་གྱི་འཁོར་ལོ་སོགས་ནས་་བྱོན་པ་དང་། མི་ཡུལ་ནས་དགྲ་འདུལ་གཉེན་སྐྱོང་བྱས་ཏེ་མི་ཡུལ་བདེ་ལ་བཀོད་པ་སོགས་བཞིན་ནོ། །
ལན། ལུས་ཀྱི་རྣམ་འགྱུར་སྒེག་པ་ལ་སོགས་པའི་ཡིད་དུ་འོང་བའི་ཉམས་དང་ལྡན་པ་དག་བརྗོད་པའི་སྙན་ངག་ལ་ཉམས་་་་ལྡན་གྱི་རྒྱན་ཟེར། ·དེ་ལ་ནང་གསེས་ཀྱི་དབྱེ་བ་བརྒྱད་ཡོད་དེ།སྒེག་པའི་ཉམས། དྲག་ཤུལ་གྱི་ཉམས། དཔའ་བའི་ཉམས། སྙིང་རྗེའི་ཉམས། མི་སྡུག་པའི་ཉམས། བཞད་གད་ཀྱི་ཉམས། རྨད་བྱུང་གི་ཉམས། འཇིགས་རུང་གི་ཉམས་བཅས་སོ། །
ལན། དོན་གྱི་ཆོས་མཚུངས་སྒྲ་ལ་སྦྱར་ནས་བརྗོད་བྱའི་ཚིག་གི་སྒྲ་གཅིག་ལ་གཅོད་མཚམས་མི་འདྲ་བ་གཉིས་ཕྱེ་སྟེ་མཚུངས་་་ཆོས་སྒྲ་མཉམ་པའི་སྒོ་ནས་བརྗོད་བྱ་དཔེ་དང་དཔེ་ཅན་གཉིས་ངོ་བོ་་གཅིག་མཚུངས་སུ་སྒྲུབ་པའམ། ཡང་ན་མིང་གཅིག་ལ་དོན་མི་འདྲ་་གཉིས་ཕྱེ་ནས་བརྗོད་བྱ་དཔེ་དང་དཔེ་ཅན་གཉིས་ཀའི་མཚུངས་་་་་ཆོས་ལ་མཉམ་ཉིད་དམ་མཉམ་དུ་འཇུག་པ་གང་རུང་ཞིག་ལ་ཟེར།
ལན། གཉིས་ཀ་བསྒྲིབས་པའི་གབ་ཚིག་ནི། སྤྱི་སྒྲས་རྟེན་དང་བརྟེན་པ་གཉིས། །ཡོངས་སུ་སྦས་པ་གཉིས་བསྒྲིབས་གབ། །ཅེས་ཚིག་སྦྱོར་གྱི་ནང་དུ་སྤྱི་སྒྲས་རྟེན་དང་བརྟེན་པ་གཉིས་ཀ་སྦས་་ཏེ་གབ་པར་བྱེད་པ་ཞིག་སྟེ། དཔེར་ན། སུ་ཞིག་གང་དང་འགྲོགས་པ་ལས། །བྱུང་བ་སྲིད་ཞིའི་སྒྲ་སྙན་མོ། །གང་གིས་ཉེ་བར་ཐོས་གྱུར་དེའི། །ཉོན་མོངས་སངས་ལ་ཤེས་རབ་རྒྱས། །ཞེས་པ་སྟེ་གབ་བྱ་ནི།ལྷ་མོ་དབྱངས་ཅན་མ་དང་པི་ཝང་འགྲོགས་པ་ལས་བྱུང་བའི་སྒྲ་་་་་སྙན་མོ་དེ། སྐལ་ལྡན་སྐྱེ་བོ་རྣམས་ཀྱིས་ཐོས་པར་གྱུར་ན་དེའི་ཉོན་མོངས་སངས་ལ་ཤེས་རབ་རྒྱས་པར་བྱེད་དོ་ཞེས་པ་དེ་ཡིན་ཡང་།གབ་བྱེད་ཀྱི་སྐབས་སུ། རྟེན་ལྷ་མོ་དབྱངས་ཅན་མ་ལ་སུ་ཞིག་ཅེས་དང་། བརྟེན་པ་པི་ཝང་ལ་གང་ཞེས་གབ་ལ། ཡང་ལྷ་མོ་དབྱངས་ཅན་མ་དང་དེའི་ཕྱག་མཚན་པི་ཝང་གཉིས་རྟེན་དུ་བྱས་ནས། དེ་ལ་བརྟེན་པ་སྐལ་ལྡན་གྱི་སྐྱེ་བོ་རྣམས་ལ་གང་གིས་ཞེས་རྟེན་དང་་་་་བརྟེན་པ་ཡོངས་སུ་སྦས་པ་ལྟ་བུའོ། །
ལན། བརྗོད་བྱ་དོན་གྱི་སྒོ་ནས་དོན་ཉམས་པ་སྟེ་དོན་དང་བྲལ་བ་དང་། དོན་སྔ་ཕྱི་འགལ་བ་དང༌། དོན་གཅིག་པ་ཅན་ཡང་ཡང་ཟློས་པ་དང་། དོན་དེར་མི་ངེས་ཐེ་ཚོམ་ཅན་ཏེ་བཞི་དང་།རྗོད་བྱེད་ཚིག་གི་སྒོ་ནས་ཚིག་སྔ་ཕྱིའི་གོ་རིམ་འཚོལ་བའམ་རིམ་པ་་ཉམས་པ་དང་། བརྡ་སྤྲོད་ཀྱི་གཞུང་ལུགས་དང་མི་མཐུན་པའམ་སྒྲ་ཉམས་པ་དང་། ཚིག་གི་གཅོད་མཚམས་ཉམས་པ་དང༌། ཚིགས་སུ་བཅད་པའི་སྡེབ་སྦྱོར་ཉམས་པ་དང་། སྒྲའི་མཚམས་སྦྱོར་ཉམས་པ་དང་། ཡུལ་དུས་དང་འཇིག་རྟེན་སོགས་ཀྱི་གནས་ལུགས་དང་འགལ་བ་སོགས་ལ་སྙན་ངག་གི་སྐྱོན་སེལ་ཟེར་རོ། །
ལན། སྙན་ངག་མཛེས་པར་བྱེད་པ་ཡི། །ཆོས་རྣམས་རྒྱན་ཞེས་བྱ་བར་འདོད། །ཅེས་པ་ལྟར། ཚིག་མཛེས་པར་བྱེད་པའམ་རྗོད་བྱེད་ཀྱི་ཚིག་ལ་ཉམས་ཁྱད་པར་བ་འདོན་པའི་ངག་གི་སྦྱོར་བ་ལ་ཚིག་རྒྱན་ཞེས་ཟེར། སྙན་ངག་གི་རྒྱན་ལ་ལྷོ་ཤར་ཐུན་མོང་གི་རྒྱན་དང་ལྷོ་ཤར་ཐུན་མོང་མ་ཡིན་པའི་རྒྱན་གཉིས་ཡོད། ཐུན་མོང་གི་རྒྱན་ལ་དོན་རྒྱན་དང་སྒྲ་རྒྱན། གབ་ཚིག་གི་རྒྱན་བཅས་གསུམ་ཡོད།དྲི་བ ཅི་ཞིག་ལ་སྙན་ངག་གི་རྒྱལ་པོ་ཟེར།
ལན། སྙན་ངག་ཆེན་པོ་ཞེས་པ་ནི། རྩ་བར། སརྒས་བཅིངས་པ་སྙན་ངག་ཆེ། །ཞེས་གསུངས་པ་བཞིན། སརྒའམ་ལེའུས་བཅིངས་པ་སྟེ། ལེའུ་བཅུ་དྲུག་གི་རང་བཞིན་ཅན་གྱི་གཞུང་ཆེན་མོ་ཡིན་དགོས་པར་གསུངས་ཀྱང་། ལེའུ་གཉིས་ཡོད་པ་ཡན་ཆད་ཀྱིས་བཅིངས་པ་ལ་སྙན་ངག་ཆེན་པོ་ཞེས་བྱ་བ་ཡིན་ནོ། །
ལན། སྙན་ངག་མེ་ལོང་མའི་རྩོམ་པ་པོ་ནི་རྒྱ་གར་གྱི་སློབ་དཔོན་དབྱུག་པ་ཅན་ཡིན་ལ། ཁོང་ནི་བོད་རྒྱལ་སྲོང་བཙན་སྒམ་པོ་དང་དུས་མཉམ་པ་སྟེ། དུས་རབས་བདུན་པའི་ནང་གི་མི་ཞིག་ཡིན།དབྱུག་པ་ཅན་ཞེས་འདོགས་དགོས་པའི་རྒྱུ་མཚན་ནི་ཕྱི་རོལ་མུ་་་་་་སྟེགས་པའི་པཎྜི་ཏ་ཕྱི་ནང་གཉིས་ཀའི་གྲུབ་མཐའ་ལ་མཁས་ཤིང་།བྲམ་ཟེའི་རིགས་ཀྱི་ཆ་བྱད་ལག་ན་དབྱུ་གུ་འཆང་བས་ན་དབྱུག་པ་་ཅན་ཞེས་ཐོགས་པ་ཡིན་ནོ། །སྙན་ངག་མེ་ལོང་མ་འདི་སུའི་ཆེད་དུ་བརྩམས་པ་ཡིན་ཞེ་ན། དེ་ནི་རྒྱ་གར་གྱི་རྒྱལ་པོ་པུ་ལ་ཀེ་ཤ་ཞེས་བྱ་བའི་བུ་རྣམས་ཀྱི་ཆེད་དུ་བརྩམས་པར་གྲགས་སོ། །སྙན་ངག་མེ་ལོང་མ་ཞེས་འདོགས་དགོས་པའི་རྒྱུ་མཚན་ནི་བརྗོད་བྱ་ཟབ་ཅིང་་་་རྒྱ་ཆེ་བ་དང་རྗོད་བྱེད་ཚིག་བཅད་ལྷུག་སྤེལ་མ་གསུམ་དུ་དབྱེ་ལུས་དང་། ཐུན་མོང་དང་ཐུན་མོང་མ་ཡིན་པས་བསྡུས་པའི་རྒྱན་གྱི་བྱེ་བྲག་མཐའ་ཡས་པའི་སྙན་ངག་གང་ཞིག་བསྟན་བཅོས་འདི་་་་་ཉིད་ཀྱི་ནང་དུ་གསལ་བར་འཆར་བས་མེ་ལོང་སྟེ། འདྲ་བ་རྒྱུ་མཚན་དུ་བྱས་ནས་བཏགས་པའོ། །སྙན་ངག་མེ་ལོང་མའི་ནང་དོན་ལ་དབྱེ་ན་གྲངས་ཚད་ཀྱི་ཆ་ནས་ལེའུ་གསུམ། ལེའུ་དང་པོར་ཤོ་ལོ་ཀ105ཡོད། ལེའུ་གཉིས་པར་ཤོ་ལོ་ཀཿ865ཡོད། ལེའུ་གསུམ་པར་ཤོ་ལོ་ཀ186ཡོད། བརྗོད་བྱའི་ཆ་ནས་ལུས། རྒྱན། སྐྱོན་སེལ་བཅས་སོ།།སྙན་ངག་མེ་ལོང་མ་བོད་དུ་ངོ་སྤྲོད་བྱེད་མཁན་ནི་ས་སྐྱ་པཎྜི་ཏ་ཀུན་དགའ་རྒྱལ་མཚན་ཡིན་ཞིང་། ཁོང་གིས་ཐེངས་དང་པོར་མཁས་འཇུག་ཏུ་ཐོར་རེ་ལོང་ངེ་ཞིག་བསྒྱུར་ཏེ་བོད་ལ་ངོ་སྤྲོད་མཛད་པ་ཡིན། སྙན་ངག་མེ་ལོང་མ་ཆ་ཚང་དུ་བོད་ལ་སྒྱུར་མཁན་ནི་འགྲོ་མགོན་འཕགས་པའི་སྐུ་རིང་ལ། ས་སྐྱའི་གཙུག་ལག་ཁང་དུ་ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་གྱིས་གཞུང་ཆ་ཚང་དུ་བོད་ལ་་་བསྒྱུར་ཅིང་། དཔང་ལོ་ཙཱ་བས་འཆད་ཉན་གྱི་སྒོ་ནས་རྒྱ་ཆེར་སྤེལ་བ་ཡིན་ནོ། །
ལན། བརྗོད་བྱའི་དོན་གསལ་ཞིང་རྗོད་བྱེད་ཀྱི་ཚིག་རྣ་བར་སྙན་ཞིང་ཡིད་ལ་འཇེབས་པའི་ཚིག་སྦྱོར་ཡིད་དུ་འོང་བ་ཞིག་་་ལ་སྙན་ངག་ཟེར།
ལན། སྙིང་རྗེའི་ཉམས་ནི། སྡུག་བསྔལ་རྒྱུ་དང་དེ་འབྲས་ལ། །སྤྱོད་པར་མི་བཟོད་སྙིང་རྗེའི་ཉམས། །ཞེས་སྡུག་བསྔལ་མྱོང་བའི་རྒྱུ་སྡིག་ཉེས་བསགས་པ་དང༌། དེའི་འབྲས་བུ་མི་འདོད་པའི་སྡུག་བསྔལ་སྣ་ཚོགས་ལ་སྤྱོད་པར་སེམས་ཀྱི་གཏིང་ནས་བཟོད་་་་་་་གླགས་མེད་པའི་མྱ་ངན་གྱི་ཚིག་བརྗོད་པ་ཞིག་ཡིན། དེའི་རྩ་བའི་དཔེར་བརྗོད་ནི། ལུས་འཇམ་གང་ལ་པདྨ་ཡི། །མལ་སྟན་དག་ཀྱང་རྩུབ་བྱེད་མ། །ལྷ་མོ་དེ་ནི་རོ་ཁང་དག །སྲེག་ཟ་ལྡན་པ་ཇི་ལྟར་ཉལ།།ཞེས་དང༌། དེའི་མཚན་གཞི་ལ་པཎ་ཆེན་བསྟན་པའི་དབང་ཕྱུག་གིས། ཀུན་གྱིས་སྤྱི་བོར་བཀུར་བཞིན་མཐོན་པོའི་ཁྲིར། །རབ་འགྱིང་དར་ཟབ་གོས་ཀྱིས་ཀླུབ་བཞིན་པ། །གནམ་སའི་དབང་ཕྱུག་ལྷ་རྒྱལ་རབ་བརྟན་མགུལ། །མཚོན་རྣོན་རེག་བྱ་རྩུབ་མོ་ཇི་ལྟར་བཟོད། །ཅེས་སོ།།
ལན། རྩ་བ་ལས། བསྙོན་དོར་དག་ནི་བསྙོན་བྱས་ནས། །དོན་གཞན་ཅུང་ཟད་སྟོན་པ་སྟེ། །ཞེས་གསུངས་པ་བཞིན། བརྗོད་བྱའི་དངོས་པོ་དེའི་ཁྱད་ཆོས་སོགས་གནས་ཚུལ་དངོས་དེ་ཡིན་པ་་་་་ལ་མ་ཡིན་ཞེས་བསྙོན་ནས་དོན་གཞན་ཅུང་ཟད་ཁས་བླངས་་་་་་་སྟོན་པ་གང་ཡིན་པ་དེ་ནི་བསྙོན་དོར་གྱི་རྒྱན་ནོ། །དེ་ལ་ནང་གསེས་ཀྱི་དབྱེ་བ་གསུམ་ཡོད་དེ། 1.ཆོས་ལ་བསྙོན་དོར། 2.ཡུལ་ལ་བསྙོན་དོར། 3. རང་བཞིན་ལ་བསྙོན་དོར་དང་བཅས་གསུམ་མོ། །
ལན། བསྙོན་དོར་གྱི་གཟུགས་ཅན་ནི། དངོས་སུ་དཔེ་ཅན་དེ་ཡི་ཆོས། །གང་ཞིག་བཀོད་པའི་རྗེས་སུ་སླར། །གཟུགས་དེ་མིན་ཞེས་འགོག་བྱེད་པ། །བསྙོན་དོར་གཟུགས་ཅན་ཞེས་བྱ་བརྗོད། །ཅེས་དངོས་སུ་གཟུགས་སུ་དགོད་བྱའི་དཔེ་ཅན་དེ་ཉིད་མིན་ཞེས་བསྙོན་་་་་འདིང་བ་ལྟར་བརྗོད་པའི་ཤུགས་ལ་དཔེ་དང་དཔེ་ཅན་གཉིས་ཧཅང་འདྲ་བར་ཤུགས་ལ་གོ་ཐུབ་པ་ཞིག་ཡིན། དེའི་དཔེར་བརྗོད་ལ་རྩ་བར། འདི་ནི་གདོང་མིན་འདི་པད་མ། །འདི་དག་མིག་མིན་འདི་བུང་བའོ །འདི་རྣམས་གེ་སར་ཉིད་ཡིན་ཏེ། །ཁྱེད་ཀྱི་སོ་ཡི་འོད་ཟེར་མིན། །ཞེས་དང་དེའི་མཚན་གཞིར་བོད་མཁས་པས། འདི་ནི་ཁྱོད་སྐུ་མ་ཡིན་ཡོངས་འདུའི་ཤིང་། །གསུང་མིན་དྲི་ཟའི་གླིང་བུས་སྦྱར་བའི་དབྱངས། །ཁྱོད་ཐུགས་མ་ཡིན་ལྷ་ཡི་རྫིང་རིང་ཉིད། །མི་མིན་འ༴འཇམ་པའི་དབྱངས་དངོས་བླ་མ་དྲན། །ཞེས་པའོ། །
ལན། ཏིང་འཛིན་རབ་རྟོག་ནི། སེམས་མེད་དངོས་པོར་སེམས་ལྡན་ཆོས། །སྒྲོ་བཏགས་རབ་རྟོག་བཞིན་སྒྲ་ཅན། །ཞེས་སེམས་མེད་ཀྱི་དངོས་པོ་ཞིག་ལ་སེམས་ལྡན་གྱི་ཁྱད་ཆོས་བཀོད་དེ།སེམས་མེད་ཀྱི་དངོས་པོའི་ཁྱད་ཆོས་དེ་ཉིད་རྣམ་པ་གཞན་དུ་སྒྲོ་བཏགས་པའི་རབ་རྟོག་གསལ་བྱེད་ཀྱི་ཚིག་ཕྲད་བཞིན་སྒྲ་དང་ལྡན་པ་ཞིག་ཡིན། དེའི་རྩ་བའི་དཔེར་བརྗོད་ལ། མུན་པ་ལུས་ལ་བྱུགས་པ་བཞིན། །མཁའ་ནི་མིག་སྨན་ཆར་འབེབས་བཞིན། །ཞེས་སོ། །
ལན། བསྟོད་ཡུལ་དངོས་པོ་གང་རུང་ཞིག་ལ་སྐྱོན་བརྗོད་ཁུལ་བྱས་ནས་དོན་དུ་ཡུལ་དེའི་སྟོབས་ཤུགས་ཕུན་སུམ་ཚོགས་པ་་་་སྒྲ་གཅིག་དོན་གཉིས་ལ་འཇུག་པའི་སྒྲ་སྦྱར་གྱི་སྒོ་ནས་ཡུལ་དེར་་་་་བསྟོད་པ་ལྟ་བུ་ལ་ཟེར། རྒྱན་འདི་ལ་སྒྲ་སྦྱོར་ཡོད་པས་སྦྱར་བའི་ཟོལ་བསྟོད་ཀྱང་ཟེར།
ལན། རྒྱ་གར་ཤར་ལྷོ་གཉིས་ཀའི་སྙན་ངག་མཁན་ཚོས་ཚིག་རྒྱན་དང་ཡི་གེའི་ལྕི་ཡང་དོན་གྱི་དཀའ་སླ་སྦྱོར་ཚུལ་སོགས་་་་་་ཕལ་ཆེར་བཞེད་པ་མཐུན་པས་ན་ཐུན་མོང་བའི་རྒྱན་ཟེར།
ལན། དཔེ་ཅན་དེ་ལ་འོས་པའི་དཔེ་ཁྱད་པར་ཅན་ཞིག་བཀོད་པ་དེས་དཔེ་ཅན་དང་མཚུངས་པར་མི་ནུས་པས། དཔེ་ཅན་རང་ཉིད་རང་གི་དཔེར་འོས་པ་མ་གཏོགས། དཔེ་གཞན་ཞིག་མི་སྲིད་པ་ལྟ་བུ་ཚིག་ཟིན་ལ་དངོས་སུ་ཐོན་པས། དཔེ་གཞན་མ་རྙེདཔར་ཐུན་མོང་བའི་དཔེ་མེད་པའི་ཕྱིར་ན་ཐུན་མོང་མ་ཡིན་པའི་་་་་དཔེའམ་རྗེས་འགྲོ་མེད་པའི་དཔེ་ཞེས་བྱ་བ་ཡིན་ནོ། །
ལན། ཐོན་སྐྱེད་ངལ་རྩོལ་གྱི་ལྷ་སྒྲུང་ཞེས་བྱ་བ་ནི་འཚོ་བ་དང་ཐོན་སྐྱེད་ལག་རྩལ་དང་འབྲེལ་བའི་ལྷ་སྒྲུང་དག་ལ་ཟེར། མིའི་རིགས་ཀྱི་ཆེས་ཐོག་མའི་དུས་རིམ་ནང་དུ་རྩྭ་ལྡུམ་སིལ་ཏོག་སོགས་་་བཏུ་བ་དང་རི་དྭགས་རྔོན་པའི་འཚོ་བ་རོལ་ཞིང་། ཕྱིས་སུ་རིམ་བཞིན་ཞིང་ཕྱུགས་ལས་དར་བ་དང་། ལྷག་པར་མེ་གསར་རྙེད་བྱུང་བ་དེས་མིའི་རིགས་ཀྱི་འཕེལ་རྒྱས་ལ་སྐུལ་འདེད་ཀྱི་ནུས་པ་ཧ་ཅང་་ཆེན་པོ་ཐོན། དེ་ལྟའི་ལོ་རྒྱུས་ཀྱི་དུས་ཡུན་རིང་མོའི་ཁྲོད་དུ་མི་རིགས་སོ་སོས་ཐོན་སྐྱེད་ལག་རྩལ་དང་འཚོ་བའི་ལག་རྩལ་སྐོར་གྱི་་་ལྷ་སྒྲུང་མང་བོ་གསར་སྐྲུན་བྱས། དཔེར་ན། རྟ་རྐྱང་དབྱེ་བའི་རབས་དང་དཀར་མོ་ནས་ཀྱི་འབྱུང་ཁུངས། ཤེལ་ཚྭ་དཀར་པོའི་འཁྲུངས་རབས། ནས་འབྲུ་དྲུག་ཐོན་ཚུལ། སྐར་མ་སྨེ་བདུན་གྱི་སྒྲུང་ཞེས་པ་ལྟ་བུ་དག་གོ །ལྷ་སྒྲུང་འདི་དག་ལ་ཚིག་གི་ཆ་ནས་བཅད་ལྷུག་སྤེལ་མ་གང་རུང་ཡོད་པ་དང་ནང་དོན་གྱི་ཆ་ནས་ཞིང་་ཕྱུགས་ལས་གཉི་གའི་ཁྱད་ཆོས་ལྡན་ལ། ལྷ་སྒྲུང་གི་ཐོག་མཐའ་བར་གསུམ་དུ་གདོད་མའི་ཆོས་ལུགས་ཀྱིས་སྦྲེལ་ཡོད་པ་ཞིག་རེད།
ལན། འདི་ནི་མི་རིགས་རང་ཉིད་ཀྱི་འཚོ་བ་དང་འབྲེལ་ཆེ་བའི་དངོས་རྫས་ཀྱི་འབྱུང་ཁུངས་དང་། རང་གི་ལག་སོར་གྱི་རྩལ་ནས་ཐོན་པའི་དངོས་རྫས་ཀྱི་བྱུང་རབས་བརྗོད་པ་ཞིག་སྟེ།དཔེར་ན། བོད་ལ་ཇ་བྱུང་ཚུལ་དང་ཚྭ་བྱུང་ཚུལ། འབྲུ་དྲུག་བྱུང་ཚུལ། བསམ་ཡས་བཞེངས་ཚུལ། ར་མོ་ཆེ་བཞེངས་ཚུལ། མཆོད་རྟེན་བྱ་རུང་ཁ་ཤོར་བཞེངས་ཚུལ། མདའ་མདུང་གྲི་གསུམ་བྱུང་ཚུལ་སོགས་ཀྱི་ངག་རྒྱུན་དག་ལྟ་བུའོ། །
ལན། ཚིགས་བཅད་གང་གི་རྐང་བ་སྔ་མའི་མཐའ་དང་།ཕྱི་མའི་ཐོག་མ་གཉིས་ཀར་བསྐོར་བྱའི་ཡ་རེ་བཀོད་པ་བསྒྲིགས་པའི་ཟུང་དུ་འོང་བ་ལ་མཐའ་ཐོག་སྦྱར་བའི་ཟུང་ལྡན་གྱི་རྒྱན་ཟེར།དཔེར་བརྗོད་ན། ལེགས་བྱས་རྨད་བྱུང་ལང་ཚོ་བཀྲ་བའི་ཕུལ། །ཕུལ་བྱུང་མཚར་སྡུག་རྒྱ་མཚོའི་སྙིང་བོར་སྨིན། །སྨིན་ལེགས་ངག་གི་འདོད་འཇོ་དབྱངས་ཅན་ལྷ། །ལྷ་མོ་ཁྱོད་ནི་སྐྱེ་བར་རྗེས་ཟུངས་ཤིག །ཅེས་པའོ། །
ལན། ཆ་དང་ཆ་ཅན་ཐམས་ཅད་ཀུན། །གཟུགས་བྱས་མཐའ་དག་གཟུགས་ཅན་ནོ། །ཞེས་བརྗོད་འདོད་ཀྱི་དོན་དེ་ཉིད་ཀྱི་ཆ་ཤས་དང་ཆ་ཤས་ཅན་ཡོངས་རྫོགས་གཟུགས་སུ་བཀོད་པ་ཞིག་་་་་ལ་ཟེར། དེའི་མཚོན་བྱར་རྩ་བར། སོར་མོ་དམར་བའི་འདབ་ཕྲེང་དང་། །སེན་མོའི་འོད་ཀྱི་གེ་སར་ཅན། །ཁྱོད་ཀྱི་ཞབས་ཀྱི་འདམ་སྐྱེས་ནི། །ས་སྐྱོང་རྣམས་ཀྱི་སྤྱི་བོར་འཛིན། །ཞེས་བྱའོ། །
ལན། མཐུན་སྒྲའི་གབ་ཚིག་ནི། གབ་བྱའི་མིང་མཐུན་རྣམ་གྲངས་སྒྲས། །གབ་བྱ་སྦས་པ་མཐུན་སྒྲའི་གབ། །ཅེས་གབ་བྱའི་མིང་དང་མཐུན་པའམ་ཐུན་མོང་དུ་གྱུར་པའི་མིང་དེའི་རྣམ་་་་གྲངས་ཀྱི་སྒྲ་གཞན་ཞིག་བརྗོད་ནས་གབ་བྱ་དེ་སྦ་བར་བྱེད་པ་ཞིག་་སྟེ། དཔེར་ན། ཁྱོད་ཀྱི་ཉི་མའི་མིང་ཅན་ནི། །བྱ་མིང་ཅན་ལས་རྒྱལ་བ་དེས། །ས་གསུམ་རྐང་བའི་མིང་ཅན་སྙིང༌། །ལེན་པར་བྱེད་དོ་གཟུགས་ཡག་མ། །ཞེས་གབ་བྱ་དངོས་ནི། ཁྱོད་ཀྱི་མིག་མཛེས་པོ་དེ་ཁྱོད་ཀྱི་སོ་ཡག་པ་དེ་ལས་རྣམ་པར་རྒྱལ་བ་དེས་ནི་ས་གསུམ་་་གྱི་སྐྱེས་པ་རྣམས་ཀྱི་སྙིང་ལེན་པའམ་ཡིད་འཕྲོག་པར་བྱེད་དོ་་་་་་་་་་གཟུགས་ཡག་མ་ཀྱེ་ཞེས་པ་དེ་ཡིན་ཡང་། གབ་བྱེད་ཀྱི་སྐབས་སུ།སྣང་བྱེད་ཅེས་པ་མིག་དང་ཉི་མ་ལ་འཇུག་པ་དང་། གཉིས་སྐྱེས་ཞེས་པ་སོ་དང་བྱ་ལ་འཇུག་པ་དང་། བགྲོད་བྱེད་ཅེས་པ་སྐྱེས་པ་དང་རྐང་བ་ལ་འཇུག་པས། འདིར་མིག་དང་སོ། སྐྱེས་པ་ཞེས་དངོས་སུ་མ་བརྗོད་པར་ཉི་མ་དང་བྱ། རྐང་བ་ཞེས་གབ་བྱའི་མིང་གི་རྣམ་གྲངས་གཞན་རྣམས་བརྗོད་དེ་གབ་པར་བྱས་པ་ལྟ་བུའོ། །
ལན། ཚིག་སྔ་ཕྱི་གཉིས་མཐུན་པའི་བར་དུ་འཇུག་པའི་ཕྲད་ལ་མཐུན་པའི་ཚིག་རྒྱན་དང༌། ཚིག་སྔ་ཕྱི་གཉིས་མི་མཐུན་པ་ཞིག་གི་བར་དུ་འཇུག་པའི་ཕྲད་ལ་མི་མཐུན་པའི་ཚིག་རྒྱན་ཟེར།གཞི་གཅིག་གི་སྟེང་མཐུན་པའི་ཆོས་གཉིས་སྡུད་ཅིང་ཚིག་མཛེས་་་་་པར་བྱེད་པས་ན་མཐུན་པའི་ཚིག་རྒྱན་ཞེས་བྱ། དཔེར་ན་གཟུགས་བྱད་ཀྱང་མཛེས་ལ་གཤིས་ཀའང་ལེགས་ཞེས་པ་ལྟ་བུ་དང་། མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་མཛེས་པར་བྱེད་པ་ཞེས་་་་པ་དང་དོན་རྩ་གཅིག་ཏུ་གནས་པའོ། །གཞི་གཅིག་གི་སྟེང་མི་མཐུན་པའི་ཆོས་གཉིས་སྡུད་ཅིང་ཚིག་མཛེས་པར་བྱེད་པ་ལ་མི་་་་་་མཐུན་པའི་ཚིག་རྒྱན་ཞེས་བྱ། དཔེར་ན་ངག་འཇམ་ཡང་ཁོག་པ་རྩུབ་ཅེས་པ་ལྟ་བུའོ། །གཞན་ཡང་མི་མཐུན་པའི་ཆོས་གཉིས་གཞི་གཅིག་ཏུ་སྡུད་ཅིང་ཚིག་མཛེས་པར་བྱེད་པ་ཞེས་པ་དང་ཐ་དད་དུ་་མི་སྣང་ངོ་། །
ལན། མཐུན་གཟུགས་ཀྱི་གབ་ཚིག་ནི། གབ་བྱའི་དོན་དང་གཟུགས་མཐུན་གྱི། །གབ་བྱེད་སྨྲས་པ་མཐུན་གཟུགས་གབ། །ཅེས་གབ་བྱའི་བརྗོད་དོན་དངོས་མ་སྨོས་པར་གབ་བྱའི་ནང་དོན་་་་་དེ་དང་གཟུགས་ཤིན་ཏུ་མཐུན་པའི་གབ་བྱེད་ཅིག་སྨྲས་ནས་བརྗོད་དོན་སྦ་བར་བྱེད་པ་ཞིག་སྟེ། དཔེར་ན། དྲི་ངན་ལྡང་ཞིང་མགོ་བོ་མཐོ། །ཕུན་ཚོགས་འབྲས་བུའི་དཔལ་རབ་སྤངས། །ཚེར་མའི་རྩེ་དག་རྣོ་བ་ཡི། །དུག་གི་སྡོང་བོ་འདི་ན་སྐྱེས། །ཞེས་པའི་བསྟན་དོན་དངོས་ནི། གཤིས་ངན་ཞིང་ང་རྒྱལ་གྱི་མགོ་འཕང་མཐོ་ལ་བཅུའི་ཕུན་ཚོགས་སྤངས་པ། ཉོན་མོངས་དུག་ལྔ་རྒྱས་པའི་སྐྱེ་བོ་ཐ་ཤལ་པ་ཞིག་འདི་ན་སྐྱེས་ཡོད་དོ་ཞེས་བརྗོད་པ་ཡིན་ཡང་། གབ་བྱེད་ཀྱི་སྐབས་སུ། དྲི་ངན་ལྡང་ཞིང་མགོ་བོ་མཐོ་ལ་འབྲས་བུ་སྤངས་པ། ཚེར་མ་རྒྱས་པའི་དུག་གི་སྡོང་བོ་འདི་ན་སྐྱེས་སོ་ཞེས་གབ་བྱའི་གཟུགས་ཤིན་ཏུ་མཐུན་པའི་དུག་ཚེར་གྱི་སྡོང་བོ་ཞིག་ལ་་་བརྗོད་པ་ལྟ་བུའོ། །
ལན། དུང་སེམས་མཚོན་པའི་སྙན་རྩོམ་ཞེས་པ་ནི་རྩོམ་པ་པོའི་ནང་བསམ་པའི་འགྱུར་བའམ་བསམ་པའི་བརྩེ་དུང་མཚོན་པ་་གཙོ་བོར་བྱེད་པའི་སྙན་རྩོམ་གྱི་རྣམ་པ་ཞིག་ལ་བརྗོད་པ་ཡིན།
ལན། རྩོམ་པ་པོས་དངོས་པོ་གང་ཞིག་ལ་བཅངས་པའི་དགའ་སྐྱོ་ཆགས་སྡང་གི་བསམ་པའི་བརྩེ་དུང་མཚོན་པར་བྱེད་པའི་ཚིག་ལྷུག་གི་རྩོམ་རིག་རྣམ་པ་ཞིག་ལ་ཟེར།
ལན། རྩོམ་པ་པོས་སྒྲུང་གཏམ་གྱི་བྱུང་རིམ་བཀོད་སྒྲིག་བྱེད་སྐབས། བྱུང་རིམ་གྱི་འགྱུར་ལྡོག་ལ་བརྟེན་ནས་ཀློག་མཁན་ལ་དོགས་པ་སློང་བ་དང་། དོགས་པ་ཆེ་ཆུང་སྣ་ཚོགས་ལ་བརྟེན་ནས་ལྟ་ཀློག་གི་འདུན་པ་བསྐྱེད་ཆེད། རྩོམ་གྲབས་ཡོད་པའི་བརྩམས་ཆོས་ཀྱི་བརྗོད་བྱའི་ཁྱད་ཆོས་དམིགས་སུ་བཟུང་སྟེ། ཐོག་མར་གབ་ལེན་སྦས་པ་དང་གབ་ཚིག་འདྲེན་པའི་ཚུལ་གྱིས་བྱུང་རིམ་མདུན་་་་་ལ་འདེད་པ་དང་། གབ་ཚིག་གི་རྣམ་པར་གནས་པའི་བྱུང་རིམ་གང་ཞིག་མདུན་ལ་དེད་དེ་ཀློག་མཁན་གྱིས་གབ་ལན་རྟོགས་པར་་་་རེ་ལྟོས་ཡོད་པར་གྱུར་རྗེས། གོ་སྐབས་འོས་ཤིང་འཚམ་པ་ཞིག་གི་སྐབས་སུ་གབ་ལན་དྲངས་ཏེ་ཀློག་མཁན་གྱི་དོགས་པ་སེལ་བཞིན་་་་ཡོད་ལ། སྤྲོས་བརྗོད་ཀྱི་ཐབས་ལམ་འདི་ལ་དོགས་པ་བསླངས་ཏེ་དོགས་གཞི་བཟོ་བ་ཞེས་བརྗོད་ན་འགྲིག་པའོ། །
ལན། དགོས་པ་ཁྱད་པར་ཅན་མེད་པར་རྗོད་བྱེད་སྒྲ་དང་དོན་ཅི་རིགས་པ་སྔར་བརྗོད་ཟིན་པ་སླར་ཡང་བརྗོད་པ་དེ་དོན་་་་་་གཅིག་གི་སྐྱོན་ཡིན། རྣམ་གསལ་གྱི་དཔེར་བརྗོད་ནི། ཚིག་རྒྱན་རིག་པའི་སྒོ་འབྱེད་ལས། རྡུལ་གྱི་ཁ་ལོ་ནམ་མཁའི་དབུགས་ཆེན་གྱིས། །ཀུན་ཁྱབ་ནམ་མཁའ་ཡངས་པོར་རྒྱུ་བའི་ཚེ། ། སྣང་བའི་བདག་པོ་ཉི་མའི་བཞིན་རས་ཀྱང༌། །འགྲིབ་བྱེད་ས་རྡུལ་ཐལ་བས་བར་སྣང་ཁེབས །ཞེས་པ་ལྟ་བུའོ། །
ལན། དོན་བརྗོད་སྙན་རྩོམ་ཞེས་པ་ནི་མི་སྣ་དང་བྱ་དངོས་སམ་དོན་བྱ་འབྲི་བྱ་གཙོ་བོར་གྱུར་པའི་སྙན་རྩོམ་གྱི་རྣམ་པ་་ཞིག་ལ་ཟེར།
ལན། དོན་བརྗོད་ལྷུག་རྩོམ་ནི་མི་སྣ་དང་བྱ་དངོས་འབྲི་བྱ་གཙོ་བོར་བྱས་ནས་རྩོམ་མཁན་རང་ཉིད་ཀྱི་ངོས་འཛིན་ཞིག་་་་་་མཚོན་པར་བྱེད་པའི་རྩོམ་རིག་གི་རྣམ་པ་ཞིག་ཡིན།
ལན། གང་ཞིག་དོན་གྱི་དངོས་པོ་འགའ་ཞིག་བསྒྲུབ་བྱར་སྔོན་དུ་བཀོད་ནས། དེའི་སྒྲུབ་བྱེད་ནུས་པ་ཅན་དངོས་པོ་གཞན་ཞིག་རྗེས་སུ་བཀོད་པ་དེ་ནི་དོན་གཞན་བཀོད་པའི་རྒྱན་ཡིན། ནང་གསེས་ཀྱིས་དབྱེ་ན་བརྒྱད་ཡོད་དེ། ཀུན་ཁྱབ་ཀྱི་དོན་གཞན་བཀོད་པ། ཁྱད་པར་ལ་གནས་པའི་དོན་གཞན་བཀོད་པ། སྦྱར་བའི་དོན་གཞན་བཀོད་པ། འགལ་བའི་དོན་གཞན་བཀོད་པ། མི་འོས་པའི་དོན་གཞན་བཀོད་པ། འོས་པའི་དོན་གཞན་བཀོད་པ། འོས་པ་དང་མི་འོས་པའི་དོན་གཞན་བཀོད་པ། མི་འོས་ཤིང་འོས་པའི་དོན་གཞན་བཀོད་པ་དང་བརྒྱད་དོ། །
ལན། དཔེ་དང་དཔེ་ཅན་གཉིས་པོ་སོ་སོའི་ཆོས་རྣམས་ཕན་ཚུན་གཉིས་ཀར་ལྡན་པའི་སྒོ་ནས་དཔེ་ཅན་དཔེའི་གཟུགས་སུ་བཀོད་པ་ཞིག་ལ་ཟེར། ལྡན་པའི་གཟུགས་ཅན་གྱི་གནད་གཙོ་བོ་ནི།དཔེ་ཅན་གང་གི་རྟེན་དང་བརྟེན་པ་གཉིས་ལྷན་ཅིག་ཏུ་འགྲོགས་་་་པའམ་ལྡན་པ་དེ། དཔེའི་རྟེན་དང་བརྟེན་པ་གཉིས་ཀྱང་ཕན་ཚུན་འགྲོགས་པའམ་ལྡན་པ་ཞིག་གི་གཟུགས་སུ་འགོད་དགོས་པ་དེ་ཡིན།མཚན་གཞིར་བོད་མཁས་པས། ཁྱོད་ལུས་ས་ཧཱ་ཀཱ་རའི་འཁྲི་ཤིང་འདི། །ལང་ཚོའི་མེ་ཏོག་ཅི་ཡང་འབར་བས་ན། །མྱུར་དུ་ནུ་མའིའབྲས་བུར་ད་གྱུར་ཞེས། །ཤེས་ལྡན་འདབ་ཆགས་ཚོགས་རྣམས་ཅི་དགར་སྒྲོགས། །ཞེས་བྱའོ། །
ལན། མཚུངས་པའི་སྒྲས་དངོས་སུ་ཟིན་པའམ་དོན་གྱིས་གོ་བའི་ཤུགས་དང་སྐབས་ཐོབ་ཅི་རིགས་ཀྱི་སྒོ་ནས། བརྗོད་འདོད་ཀྱི་དངོས་པོ་གཉིས་མཚུངས་པ་གོ་བར་བྱེད་པའི་རྗེས་སུ། སླར་ཡང་དངོས་པོ་དེ་གཉིས་མི་འདྲ་བའི་ཁྱད་ཆོས་ལྡན་པའི་སྒོ་ནས་སོ་སོར་་་་་དབྱེ་བ་འབྱེད་པ་དེར་ལྡོག་པ་ཅན་གྱི་རྒྱན་ཟེར། ནང་གསེས་ཀྱི་དབྱེ་བ་བཅུ་ཡོད་དེ། 1. གཅིག་གི་ལྡོག་པ་ཅན། 2. གཉིས་ཀྱི་ལྡོག་པ་ཅན།3. སྦྱར་བའི་ལྡོག་པ་ཅན། 4.འགོག་པའི་ལྡོག་པ་ཅན། 5.གཏན་ཚིགས་ཀྱི་ལྡོག་པ་ཅན། 6.རྟེན་གྱི་ལྡོག་པ་ཅན། 7.དཔེ་ལས་དཔེ་ཅན་ལྷག་པའི་ལྡོག་པ་ཅན། 8.མཚུངས་ཆོས་དང་འབྱེད་ཆོས་གཉིས་ཀ་སྒྲས་ཟིན་པའི་ལྡོག་པ་ཅན། 9.མཚུངས་ཆོས་སྒྲས་མ་ཟིན་ལ་འབྱེད་བྱེད་སྒྲས་དངོས་སུ་ཟིན་པའི་ལྡོག་པ་ཅན། 10.རིགས་མཐུན་ལྡོག་པ་ཅན་དང་བཅུ་ཡོད་དོ། །
ལན། བརྗོད་འདོད་ཀྱི་དངོས་པོ་འགའ་ཞིག་ཡིད་ལ་བསམ་པར་བྱས་ནས། དེ་དང་ཆོས་མཚུངས་པའི་དངོས་པོ་གཞན་ཞིག་བརྗོད་དོན་བསྡུས་པའི་ཚུལ་གྱིས་རྗོད་པར་བྱེད་པ་དེ་ནི།བསྡུས་བརྗོད་ཀྱི་རྒྱན་ཡིན། ནང་གསེས་ལ་དབྱེ་ན། 1.སྤྱིའི་བསྡུས་2.ཁྱད་གཞི་ཐ་དད་ཅིང་ཁྱད་ཆོས་གཅིག་པའི་བསྡུས་བརྗོད། 3. ཁྱད་ཆོས་ཐ་དད་དང་ཐ་དད་མིན་པའི་བསྡུས་བརྗོད།4.སྔོན་མེད་བསྡུས་བརྗོད་དང་བཞིའོ། །
ལན། བསྡུས་བརྗོད་རྩོམ་ཡིག་ནི་བརྗོད་འདོད་ཀྱི་བྱ་དངོས་ཡིད་ལ་བསམས་ནས། དེ་མཚོན་བྱེད་ཀྱི་དཔེ་གཞན་ཞིག་ལ་ཁ་གཡར་ཏེ་རང་གིས་བརྗོད་པར་འདོད་པའི་ཀུན་སློང་ངམ་བསམ་བློ་་་་དེ་མངོན་པར་མཚོན་པ་ཞིག་ཡིན། གཞན་ཡང་བརྗོད་འདོད་ཀྱི་དངོས་པོ་འགའ་ཞིག་ལ་བསམ་པར་བྱས་ནས་དེ་དང་ཆོས་མཚུངས་་་པའི་དཔེའི་དངོས་པོ་གཞན་དག་ཚིག་ཏུ་བཀོད་པའི་སྒོ་ནས་དཔེ་་་་་ཅན་དེ་ཤུགས་ཀྱིས་བསྡུས་པའི་ཚུལ་དུ་བརྗོད་པ་ཞིག་ལ་ཟེར།
ལན། བསྡུས་པའི་དཔེ་ནི། ཕྱོགས་རེས་མཚུངས་མིན་གཞན་གྱིས་ཀྱང་། །མཚུངས་པར་སྟོན་པ་བསྡུས་པའི་དཔེ། །དེ་ནི་དཔེ་ཅན་དེ་ཉིད་ཁྱད་ཆོས་དེ་གཅིག་པུའི་སྒོ་ནས་དཔེ་་དང་་་་་་་་་མཚུངས་པ་ཙམ་མིན་གྱི། ཁྱད་ཆོས་གཞན་ཞིག་གི་སྒོ་ནས་དཔེ་དེ་དང་མཚུངས་པར་སྟོན་པ་ཞིག་ཡིན། དེའི་མཚན་གཞི་ལ་པཎ་ཆེན་བློ་བཟང་ཡེ་ཤེས་ཀྱིས། དབྱངས་ཅན་ཁྱོད་ཞལ་མཚར་སྡུག་ལྡན་པ་ཡིས། །ཆུ་སྐྱེས་པདྨའི་རྗེས་སུ་འགྲོ་མིན་ཏེ། །མིག་ལྡན་ཀུན་ཡིད་འཕྲོག་པའི་འཛུམ་མདངས་དང་། །ཞིམ་པའི་དྲི་བསུང་ཕྱོགས་བརྒྱར་འཐུལ་འདིས་ཀྱང་། །ཞེས་བྱའོ། །
ལན། རྩོམ་པ་པོས་སྒྲུང་གཏམ་གསར་རྩོམ་བྱེད་སྐབས།ཀློག་པ་པོས་མྱུར་མོར་དོན་དག་གི་མཇུག་འབྲས་རྟོགས་པར་འདོད་པའི་སེམས་ཁམས་དམིགས་སུ་བཟུང་སྟེ། བསམ་བཞིན་དུ་སྤྲོས་བརྗོད་ཀྱི་འགྲོས་དང་དོན་དག་གི་གོ་རིམ་ངོ་སྤྲོད་བྱེད་ལུག་ཐེཇེ་་་་་་དལ་དུ་གཏོང་བའི་རྩོམ་ཐབས་ལ་ནར་འགྱངས་ཀྱི་རྩོམ་ཐབས་ཟེར་བ་ཡིན་ལ། བྱུང་རིམ་བཀོད་སྒྲིག་བྱེད་སྐབས་ནར་འགྱངས་ཀྱི་ཐབས་ལམ་སྤྱོད་ལུགས་ཇི་ལྟར་ལེགས་ན། ཀློག་མཁན་ལ་སྒྱུ་རྩལ་གྱི་མནར་གཅོད་དེ་ལྟར་གཏོང་ཐུབ་པས། རྩོམ་པ་པོ་རྣམས་སྒྲུང་གཏམ་གསར་རྩོམ་ལ་འཇུག་སྐབས་ནར་འགྱངས་ཀྱི་རྩོམ་ཐབས་ལ་་དང་དོད་ཆེན་པོ་བྱེད་བཞིན་ཡོད།
ལན། རང་ཉིད་ཀྱི་བསམ་དོན་དངོས་དེ་འགྲུབ་པར་བྱ་བའི་ཆེད་དུ་དོན་དེ་དངོས་སུ་མ་བརྗོད་པར་དོན་གོ་བར་བྱེད་པའི་་ཚིག་གཞན་ལ་བརྟེན་ནས་བསམ་དོན་དངོས་དེ་འགྲུབ་ཐབས་བྱེད་་པ་ཞིག་ལ་ཟེར། དཔེར་བརྗོད་ན། ཁོ་བོ་དབེན་པའི་ཡོན་ཏན་ལྟ་བའི་ཕྱིར། །ཞག་འགའ་རི་བོའི་སུལ་ནས་སུལ་དུ་རྒྱུ། །གྲོགས་དག་ཡིད་འོང་གནས་འདིར་དུས་དེ་སྲིད། །བློ་དང་བག་བརྐྱང་ལྷན་ཅིག་བཞུགས་འཚལ་ལོ། །ཞེས་པའོ། །
ལན། དཔེ་ཅན་དེ་ཉིད་དཔེ་ཁྱད་འཕགས་ཅན་གང་ཡང་རུང་བ་ཞིག་གི་ནང་ནས་ཚུར་བཏོན་པའམ་ཕྱུང་བ་ལྟར་རྣམའགྱུར་གྱི་གནས་སྐབས་ཐ་དད་པ་ཙམ་མ་གཏོགས་རང་བཞིན་ཤིན་ཏུ་མཚུངས་པར་བརྗོད་པ་ལྟ་བུ་ལ་ཟེར། རྒྱན་འདི་ལ་བཞེད་པ་མི་མཐུན་པ་ཡོད་དེ། ཨ་ཁྱུང་སྤྲུལ་སྐུ་ངག་དབང་མཁྱེན་རབ་ཀྱིས་འདི་ལ་རིན་སྤུངས་པ་དང་། བོད་མཁས་པ་སོགས་ཀྱིས་གདོང་གི་རྣམ་འགྱུར་ཡིད་དུ་འོང་བའི་ཚིག་སྦྱོར་དུ་བཀོད་པས་ན་རྣམ་འགྱུར་གྱི་་་དཔེ་ཞེས་གསུངས་མོད། དེ་ལྟར་ན་དཔེ་རྒྱན་ཕལ་ཆེར་རྣམ་འགྱུར་གྱི་དཔེར་འགྲོ་ལ། དབྱངས་ཅན་དགྱེས་གླུར་གཞུང་ཚིག་གི་འབྲུ་དཔེར་བརྗོད་ལ་གནོན་ཙམ་ལས་རྒྱུ་མཚན་གཞན་མ་གསུངས།དཔེ་དོན་གཉིས་སོ་སོར་བྱས་འདུག་ཀྱང་རྩ་བ་རུ། དཔེ་ལུས་ཕྲ་མའི་བཞིན་རས་གཅིག་པུ་འཇལ་བྱེད་ཀྱི་དཔེ་ཟླ་བས་གཞལ་ཟིན་་་་པ་དེ་ཉིད་སླར་ཡང་དཔེ་པདྨས་འཇལ་ཡོད་པས་མཚན་ཉིད་འདི་་་་ལྟར་འདོད་དེ། དཔེ་ཅན་གཅིག་ལ་དེ་མཚོན་བྱེད་ཀྱི་དཔེ་ཞིག་སྔར་བཀོད་དེ་མཚུངས་ཆོས་གཞལ་ཟིན་པ་དེ་ཉིད་སླར་ཡང་སྔ་མ་མ་་་་་་ཡིན་པའི་དཔེ་ཕྱི་མ་ཞིག་གིས་གཞལ་ཏེ་དཔེ་འཕོ་འགྱུར་བྱས་ནས་་རྣམ་དབྱེ་ལྔ་པ་སྦྱོར་བའི་ངག་དེ་རྣམ་འགྱུར་གྱི་དཔེའི་མཚན་ཉིད།དཔེར་ན། གངས་ཅན་མཁས་པའི་དབང་པོ་ཤོང་སྟོན་རྗེ། །འཕགས་ཡུལ་པཎ་ཆེན་ཁྲོད་ནས་བྱོན་པ་བཞིན། །སྔོན་མེད་ལེགས་པར་བཤད་པའི་གསུང་གི་ཚོགས། །དྲང་སྲོང་ཕུར་བུའི་ངག་ལས་བླངས་པ་བཞིན། །ཞེས་གསུངས་པ་ལྟར་རོ།།
ལན། མི་དངོས་དོན་དངོས་འབྲི་བའི་རྩོམ་ལུས་ཤིག་ཡིན།གཙོ་བོ་སྐྱེས་བུ་དམ་པ་དངོས་ཡོད་ཅིག་གི་སྐུ་ཚེ་གང་བོའི་ཁྱད་པར་དུ་འཕགས་ཤིང་ངོ་མཚར་བའི་སྐུ་གསུང་ཐུགས་ཀྱི་ཡོན་ཏན་ནམ་་་་ཆོས་ཕྱོགས་ཀྱི་མཛད་པ་ཇི་སྙེད་རྣམས་བཅད་ལྷུག་སྤེལ་མའི་སྒོ་ནས་སྒྱུ་རྩལ་གྱི་བྲོ་བ་དང་བཅས་ཏེ་དྲང་པོར་བརྗོད་པའི་ངག་གི་་་་་་རྒྱུན་ཅུང་ཟད་རིང་བོ་ཞིག་ལ་གོ་དགོས། དབྱེ་ན་རང་རྣམ་དང་གཞན་རྣམ། ཐུན་མོང་རྣམ་ཐར། གསང་རྣམ་བཅས་བཞི་ཡོད།
ལན། མཚོན་བྱེད་དཔེ་ལ་ཇི་ལྟར་ཡོད་པ་དག་མཚོན་བྱའི་དོན་ནམ་དཔེ་ཅན་ལ་ཡང་དེ་ལྟར་ཡོད་པ་མཚུངས་པ་ལྷུར་ལེན་པ་་སྟེ་གསལ་བར་བྱེད་པའི་ཚིག་སྦྱོར་ཞིག་ལ་དཔེ་རྒྱན་ཟེར། རྒྱན་འདི་ལ་དཔེ་དོན་སྦྱོར་ཚུལ་གྱི་སྒོ་ནས་དབྱེ་ན་སུམ་ཅུ་སོ་གཉིས་ཡོད་དེ།ཆོས་དཔེ་དངོས་དཔེ་བཟློག་པ་དང༌། །ཕན་ཚུན་ངེས་དང་ངེས་མེད་བསྡུས། །ཕུལ་བྱུང་རབ་བཏགས་རྨད་བྱུང་རྨོངས། །ཐེ་ཚོམ་གཏན་འབེབས་སྦྱར་མཉམ་ཉིད། །སྨད་དང་བསྔགས་དང་བརྗོད་འདོད་དང་། །འགལ་དང་དགག་པ་ངོ་བསྟོད་དང་། །དེ་ཉིད་བརྗོད་དང་ཐུན་མོང་མིན། །བྱུང་མིན་སྲིད་མིན་མང་བ་དང་། །རྣམ་འགྱུར་ཕྲེང་བ་ངག་དོན་དཔེ། །ཟླ་བོའི་དངོས་དང་མཚུངས་སྦྱོར་རྒྱུའོ། །ཞེས་པའོ། །
ལན། དཔེ་ཆོས་ཞེས་པ་ནི་མཚོན་བྱའི་དོན་གྱི་རང་བཞིན་དང་ཁྱད་ཆོས་རྣམས་མཚོན་བྱེད་དཔེ་ཡི་སྒོ་ནས་གསལ་བར་སྟོན་་་་པའི་ཚིག་ཐུང་ངུའམ། ཡང་ན་མི་རྣམས་ཀྱི་ངག་རྒྱུན་དུ་འཇགས་པའི་ལོ་རྒྱུས་རིང་ཞིང་མི་རིགས་རིག་གནས་གྱི་ཁྱད་ཆོས་ལྡན་པའི་་་ཚེག་བར་བཞི་ཅན་གཙོ་བོར་གྱུར་པའི་ཚིག་སྦྱོར་གནད་ཆེའི་རིགས་དང་མིང་གི་ཚོགས་པ་གཏན་ཆགས་ཅན་ཞིག་ལ་ཟེར།
ལན། གཟུགས་བཀོད་དཔེ་དང་དཔེ་ཅན་གཉིས།མཚུངས་སྒྲས་གསལ་བྱེད་དཔེ་ཡི་གཟུགས། །ཞེས་པ་ལྟར། གཟུགས་སུ་དགོད་བྱའི་དཔེ་ཅན་དེ་དང་དཔེ་གཉིས་ཁྱད་ཆོས་མཐུན་པའི་སྒོ་་་ནས་མཚུངས་པར་བརྗོད་པ་ཞིག་ཡིན།
ལན། གཞུང་དཀྱུས་ལྷུག་པ་ལ་བར་བར་དུ་ཚིགས་བཅད་སྤེལ་བ་དང་། དཀྱུས་ཚིགས་བཅད་ལ་བར་བར་དུ་ལྷུག་པ་སྤེལ་བས་བཅད་ལྷུག་སྤེལ་མར་ཡོད་པས་དེ་སྐད་ཅེས་བྱའོ། །
ལན། མཆོག་ཏུ་གྱུར་པར་བརྗོད་པར་འདོད་པས། ཡོན་ཏན་དེ་དག་འཇིག་རྟེན་གྱི་མཚམས་ལས་བརྒལ་བར་གྱུར་པའི་འུད་ཆེན་པོས་དོན་གྱི་ཁྱད་པར་གྱི་ཆོས་ཕུལ་དུ་བྱུང་བར་སྟོན་པ་ལ་ཕུལ་བྱུང་གི་རྒྱན་ཟེར། དེ་ལ་ནང་གསེས་ཀྱི་དབྱེ་བ་བཞི་ཡོད་དེ། ཁྱད་འཕགས་ཕུལ་བྱུང༌། ཐེ་ཚོམ་ཕུལ་བྱུང༌། ངེས་པ་ཕུལ་བྱུང་། ངོ་མཚར་ཕུལ་བྱུང་བཅས་ཡིན།
ལན། དཔེ་དང་དཔེ་ཅན་གཉིས་ལ་མི་འདྲ་བའི་ཁྱད་ཆོས་ཐ་དད་པ་དུ་མ་ཡོད་ཀྱང་། དེ་གཉིས་ཀྱི་གནས་གཞིའི་ཁྱད་པར་ཙམ་མ་གཏོགས་གཞན་ཁྱད་པར་འབྱེད་ཆོས་མེད་ཅེས་འུད་ཆེན་་་་པོས་དཔེ་ཅན་ནམ་དོན་མཚོན་པར་བྱེད་པ་ཞིག་ཡིན། ཕུལ་བྱུང་གི་དཔེ་ལ་དཔེ་དང་དཔེ་ཅན་གཉིས་ཚིག་ཟིན་དུ་ཡོད་པ་གཞིར་་་་་་་་་བཞག་གི་སྟེང་མཚུངས་ཆོས་མི་འདྲ་བ་དེ་ཡང་ཚིག་གིས་དངོས་སུ་་་ཐོན་དགོས་པ་ཞིག་ཡིན་ལ། དེའི་ཐོག་ནས་འདྲ་བའི་མཚུངས་ཆོས་ནི་ཤུགས་ནས་གོ་དགོས། གཞན་མཚུངས་གསལ་གྱི་སྒྲ་ཚིག་ཟིན་དུ་མེད་པ་ཞིག་གོ།
ལན། ཕྱི་རྒྱུད་ཀྱི་མ་བསྡུས་པའི་མེ་ཏོག་གི་ཁ་ཟུམ་པར་བྱེད་པ་ལྟ་བུ་དང་། ནང་རྒྱུད་ཀྱིས་བསྡུས་པའི་ལག་པའི་ཐལ་མོ་སྦྱར་བ་དང་ལག་པ་བརྐྱངས་པ་ལྟ་བུའི་རྣམ་འགྱུར་དང་བརྡ་སྟོན་་་པ་སོགས་ཀྱིས། ངག་ཏུ་བརྗོད་པ་ལ་མ་བལྟོས་པར་གནས་སྐབས་ཀྱི་དོན་སྟོན་པར་བྱེད་པའི་དོན་དག་ལྡན་པ་ལ་ཕྲ་མོའི་རྒྱན་ཟེར། དེ་ལ་ནང་གསེས་ཀྱི་དབྱེ་བ་གཉིས་ཡོད་དེ། ཟུར་གྱི་ཕྲ་མོ་དང་། རྣམ་པའི་ཕྲ་མོའོ། །
ལན། ཚིགས་བཅད་གཅིག་གི་ཚིག་ཕྲེང་གོང་འོག་གཉིས་སུ་བྱས་པའི་ཕྲེང་གོང་མའི་ཚིག་དང་འོག་མའི་ཚིག་གཉིས་སྤེལ་་་་ནས་བཀླག་ཏུ་རུང་བ། བ་ལང་ལམ་དུ་འགྲོ་བཞིན་པར་གཅིན་བཏང་བའི་ཆུ་རིས་བཞིན་བཀོད་པ་ཞིག་ཡིན།དྲི་བ ཅི་ཞིག་ལ་བར་བཅུག་གི་བརྗོད་པ་ཟེར།
ལན། རྒྱལ་ཁབ་ཕྱི་ནང་གི་མི་རིགས་སོ་སོའི་རྩོམ་རིག་ལོ་རྒྱུས་ཐོག་ཏུ། སྙན་ངག་རྩོམ་པའི་ལག་ལེན་བྱུང་སྔ་ཞིང་རིགས་པའི་གཞུང་ལུགས་ཀྱི་ངོ་བོ་ཅན་གྱི་སྙན་ངག་རིག་པ་བྱུང་བ་ནི་ཡོངས་་་་་ཁྱབ་ཀྱི་རང་བཞིན་ལྡན་པའི་སྤྱི་ཆོས་ཤིག་ཡིན། བོད་མི་རིགས་ལ་མཚོན་ནའང་། མཁས་དབང་དུང་དཀར་བློ་བཟང་འཕྲིན་ལས་ཀྱིས་སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད་ཅེས་བྱ་་་བར། སྙན་ངག་ཇི་ལྟར་རྩོམ་ཚུལ་གྱི་རིགས་པའི་གཞུང་ལུགས་བོད་དུ་མ་དར་གོང་དུ་བོད་རིགས་རང་ཉིད་ཀྱི་ཁྱད་ཆོས་མཚོན་པའི་་་་་་སྙན་ངག་ཡོད་པ་གསལ་བཤད་བྱེད་ཐུབ། ཅེས་དང༌། དགེ་བཤེས་ཆེན་པོ་དམུ་དགེ་བསམ་གཏན་རྒྱ་མཚོས་ཕུན་ཚོགས་སྤྱི་ནོར་ཞེས་་་་་བྱ་བར། གྲོང་ཚིག་གི་གླུ་དང༌། འབོལ་རྩོམ་ཙམ་རེ་གནའ་དུས་ནས་ཡོད་མོད། སྙན་ངག་གི་མཚན་ཉིད། རྣམ་གྲངས། དཔེར་བརྗོད་བཅས་ཀྱི་ཡན་ལག་ཆ་ཚང་བ་ནི་ཕྱིས་སུ་དར་བ་ཡིན་ཏེ།ཞེས་གསུངས་པ་ལྟར། བོད་གངས་ཅན་གྱི་ལྗོངས་སུ་སྙན་ངག་རྩོམ་པའི་ལག་ལེན་གནའ་སྔ་མོ་ནས་དར་རྒྱས་བྱུང་ཡོད་པ་མཁས་མང་་་གིས་ལུང་རིགས་དཔེ་གསུམ་གྱིས་གསལ་བར་བྱས་ཟིན་པ་ལྟར་སྙན་ངག་རིག་པ་ཞེས་པའི་ཐ་སྙད་དང་དེའི་རྣམ་ལགས་ཀྱང་།གཞག་སྟོན་པའི་གཞུང་ནི་སྤྱི་ལོའི་དུས་རབས་བཅུ་གསུམ་པའི་ནང་ལ་གསར་དུ་བྱུང་བ་ཡིན།
ལན། ཚིགས་སུ་བཅད་པའི་རྐང་བ་བཞི་དབུས་སོགས་ཏེ་བར་མཐའ་ཅི་རིགས་སུ་ཡི་གེ་འདུས་པ་བསྐོར་བ་དེ་ལ་བྱ་དཀའ་བ་གནས་གཞན་ལ་ཡོད་པའི་ཟུང་ལྡན་ཟེར། དབྱེ་ན་བཅུ་གཉིས་ཡོད་དེ། རྐང་བཞིའི་དབུས་ན་ཡོད་པ། མཐའ་ན་ཡོད་པ། བར་མཐའ་གཉིས་ན་ཡོད་པ། ཐོག་བར་གཉིས་ན་ཡོད་པ། ཐོག་མཐའ་གཉིས་ན་ཡོད་པ། ཐོག་མཐའ་བར་གསུམ་ན་ཡོད་པ་སྟེ་དྲུག་པོ་ལ་ཆོད་མ་ཆོད་གཉིས་སུ་ཕྱེ་བས་བཅུ་གཉིས་ཡོད་དོ། །
ལན། བྱ་བ་གཙོར་སྟོན་དྲང་བོའི་ངག །བྱ་བའི་རང་བཞིན་བརྗོད་པར་འདོད། །ཅེས་པ་ལྟར། ཁྱད་གཞི་བྱེད་པ་པོ་དངོས་སུ་སྟོན་པའི་སྒོ་ནས་དེས་བྱ་བ་བཟང་ངན་གང་བྱས་པ་་་་་་་་་རྣམས་དྲང་པོར་བརྗོད་པ་ཞིག་ལ་བྱ་བ་རང་བཞིན་བརྗོད་པའི་་་་རྒྱན་ཟེར།
ལན། ཟུང་ལྡན་གྱི་ཚིག་དེ་རྐང་བའི་ཐོག་མར་ཡོད་པ་ནི་ཟུང་ལྡན་གྱི་རྒྱན་གྱི་ནང་ནས་ལྟོས་འཇོག་གིས་བྱ་དཀའ་བ་ཞིག་མ་་ཡིན་པར་བྱ་སླ་བ་ཡིན་པས་བྱ་སླ་བ་ཐོག་མའི་ཟུང་ལྡན་ཞེས་བྱ་བ་་་ཡིན་ནོ། །དེ་ལ་ནང་གསེས་ཀྱི་དབྱེ་བ་གསུམ་ཡོད་དེ། 1.བར་མ་ཆོད་པའི་ཟུང་ལྡན། 2.བར་ཆོད་པའི་ཟུང་ལྡན། 3.བར་ཆོད་ཅིང་མ་ཆོད་པའི་ཟུང་ལྡན་དང་བཅས་གསུམ་མོ། །
ལན། བྱིས་སྒྲུང་ནི་བྱིས་པའི་རྩོམ་རིག་ཅིག་ཡིན། བརྩམས་ཆོས་རིགས་འདིས་ཕུན་སུམ་ཚོགས་པའི་བསམ་ཡན་དང་འཕྲུལ་སྣང་།རབ་བཏགས་སོགས་ལ་བརྟེན་ནས་སྣང་བརྙན་གསར་བཞེངས་བྱས་་་ཏེ། འཚོ་བ་ཚུར་སྣང་བྱེད་པ་དང་བྱིས་པར་བསམ་བློའི་སློབ་གསོ་གཏོང་བ་ཡིན་ལ། སྐད་ཆ་བབ་ཆགས་ཤིང་གསོན་ཉམས་ལྡན་པ་དང་། གཏམ་རྒྱུད་ཀྱི་བྱུང་རིམ་ཁྱད་མཚར་ཆེ་བས་ཡིད་དབང་རབ་ཏུ་འཕྲོག བྱིས་སྒྲུང་གིས་རང་བྱུང་ཁམས་ཀྱི་འབུ་སྲིན་སྲོག་ཆགས་དང་རི་ར་བ་ཁང་ཁྱིམ། རྩྭ་རྩི་ཤིང་ཐམས་ཅད་རབ་བཏགས་ཀྱི་འབྲི་ཐབས་ལ་བརྟེན་ནས་བསམ་པའི་བརྩེ་དུང་མཚོན་པར་བྱས་ཏེ། དེ་དག་ལ་རང་གཤིས་ལྡན་པར་བཏང་ཡོད།
ལན། སྒྲུང་གཏམ་གྱི་མི་སྣའི་བྱེ་བྲག་རང་བཞིན་ནི་བྱུང་རིམ་ཕྲ་རབ་ཡག་པོ་ཞིག་ཞིབ་འབྲི་བྱས་ཡོད་མེད་ལ་རག་ལས་པ་་་ཡིན། བྱུང་རིམ་ཕྲ་རབ་ཅེས་པ་ནི། རིག་རྩལ་གཞུང་ལུགས་ཀྱི་ཆ་ནས་བཤད་ན། སྒྱུ་རྩལ་གྱི་སྣང་བརྙན་འགྲུབ་བྱེད་ཀྱི་ཆེས་ཆུང་བའི་ཕྲ་ཕུང་དང་སྒྲུང་གཏམ་གྱི་སྣང་བརྙན་གསར་བཟོ་བྱེད་པའི་གྲུབ་་་་ཆ་ཕྲ་མོ་ཞིག་རེད། དེ་ཡང་དཔེར་ན། སྒྱུ་རྩལ་གཟུགས་བརྙན་གྱི་འཕྲུལ་འཁོར་འགྲུབ་བྱེད་ཀྱི་ལྷུ་ལག་ལྟ་བུའོ། །རིག་རྩལ་བརྩམས་ཆོས་ནང་གི་མི་སྣའི་རང་བཞིན་དང་བྱུང་རིམ་འཕེལ་རྒྱས། སྤྱི་ཚོགས་ཀྱི་གནས་ཚུལ་དང་རང་བྱུང་གི་མཛེས་ལྗོངས་བཅས་ནི་བྱུང་རིམ་ཕྲ་རབ་དུ་འདུས་པ་ལས་གྲུབ་པ་ཡིན།
ལན། སྒྲུང་གཏམ་བློས་བསླང་གི་ལས་ལ་འཇུག་སྐབས།རྩོམ་པ་པོས་སྐབས་སུ་བབས་པའི་སྒྲུང་གཏམ་གྱི་བརྗོད་བྱའི་ཁྱད་་་་ཆོས་དང་བསྟུན་ཏེ་མི་སྣ་དང་དོན་དག དངོས་པོ། མི་སྣའི་སེམས་ཀྱི་འགྱུར་བ་དང་ཡིད་ཀྱི་འཆར་སྒོ་བཅས་ལས་གང་ཞིག་གནད་དུ་བཟུང་སྟེ། ཕྲེང་བའི་ཕྲེང་རྡོག་རྣམས་ཕྲེང་ཐག་གཅིག་ལ་བརྒྱུས་པ་ནང་བཞིན་འབྲེལ་ཡོད་རྒྱུ་ཆ་རྣམས་ཕྱོགས་གཅིག་ཏུ་སྒྲིག་ལུགས་ལ་བསམ་བློ་གཏོང་དགོས་ལ། རྩོམ་རིག་གཞུང་ལུགས་ལྟར་ན་ལས་ཀ་འདི་ལ་བྱུང་རིམ་ལྷན་དུ་སྡེབ་ལུགས་ཟེར། སྒྲུང་གཏམ་ལ་བྱུང་རིམ་ལྷན་དུ་སྡེབ་ལུགས་སྣ་ཚོགས་ཤིག་ཡོད་ངེས་ཀྱང་། རྒྱུག་ཆེ་བ་རྣམས་ཕྱོགས་གཅིག་ཏུ་བསྡུས་ན་མི་སྣ་གནད་དུ་བཟུང་སྟེ་བྱུངརིམ་ལྷན་དུ་སྡེབ་པ་དང་། དོན་དག་གནད་དུ་བཟུང་སྟེ་བྱུང་རིམ་ལྷན་དུ་སྡེབ་པ་དང་། དངོས་པོ་གནད་དུ་བཟུང་སྟེ་བྱུང་རིམ་ལྷན་དུ་སྡེབ་པ་དང་། མི་སེམས་གནད་དུ་བཟུང་སྟེ་བྱུང་རིམ་ལྷན་དུ་སྡེབ་པ་དང་། ཡུལ་གནད་དུ་བཟུང་སྟེ་བྱུང་རིམ་ལྷན་དུ་སྡེབ་པ་བཅས་ལྔ་ཡོད་དོ། །
ལན། ཚིགས་བཅད་གཅིག་གི་ནང་དུ་དབྱངས་ཨི་ཨུ་ཨེ་ཨོ་བཞི་སོགས་ཀྱི་གང་རུང་ཞིག་ཏུ་ངེས་པར་བྱས་པའི་རྒྱན་དེ་དབྱངས་ངེས་པའི་བྱ་དཀའ་བའི་རྒྱན་ཟེར། དེ་ལ་དབྱེ་ན་དབྱངས་གཅིག་ཏུ་ངེས་པ། གཉིས་སུ་ངེས་པ། གསུམ་དུ་ངེས་པ། བཞི་རུ་ངེས་པ་སོགས་ཀྱི་དབྱེ་བ་ཡོད་དོ། །
ལན། དབྱངས་ཡིག་ངེས་པ་བྱ་དཀའི་སྒྲ་རྒྱན་ནི་སྙན་ངག་མེ་ལོང་གི་ལེའུ་གསུམ་པ་ནས་བཤད་པའི་བྱ་དཀའ་བའི་སྒྲ་རྒྱན་གྱི་ནང་གསེས་ཤིག་སྟེ་དབྱངས་ཡིག་ངེས་པའི་བྱ་དཀའི་སྒྲ་རྒྱན་དེ་ལ་་་་ཡང་དབྱངས་ཡིག་ངེས་པ་སོགས་ཁག་ལྔ་དང་། གཉིས་སུ་ངེས་པ།གསུམ་དུ་ངེས་པ། བཞིར་ངེས་པ་བཅས་མི་འདྲ་བ་ཡོད་ཅིང་།དབྱངས་ཨི་སོགས་བཞི་གང་ཡང་མེད་པའི་དབྱངས་ཨ་ངེས་གཅིག་་པུའི་རྩོམ་ཡིག་ཀྱང་ཚིག་སྙན་ལ། སྡེབ་སྦྱོར་འགྲིག་པ། དོན་ཚང་བ་བཅས་ཀྱི་ཁྱད་ཆོས་ལྡན་པ་མང་བོ་ཡོད་པ་དཔེར་ན་རྗེ་ཙོང་ཁ་པ་་་་་དང༌། མཁས་གྲུབ་རྗེ། ཐོ་ཡོན་ཡེ་ཤེས་དོན་གྲུབ་བཅས་ཀྱི་གསུང་རྩོམ་ལྟ་བུ་ཡིན།
ལན། རྩ་བ་ལས། སྦྱར་བ་གཟུགས་གཅིག་ལྡན་པའི་ཚིག །དུ་མའི་དོན་ཅན་ཉིད་དུ་འདོད། །ཅེས་གསུངས་པ་བཞིན། རྗོརྗོད་བྱེད་ཀྱི་ཚིག་གམ་སྒྲའི་གཟུགས་གཅིག་གི་སྒྲ་དོན་གང་རུང་མཚུངས་པའི་སྒོ་ནས་བརྗོད་བྱ་སྦྱར་གཞི་དངོས་པོ་མི་འདྲ་བ་གཉིས་ཀྱི་ཁྱད་་པར་སྦྱར་བའི་རྒྱན་ལ་སྦྱར་བའི་རྒྱན་ཞེས་བྱའོ། །དེ་ལ་དབྱེ་ན་དགུ་ཡོད་དེ། 1.ཚིག་གི་གཅོད་མཚམས་ཐ་དད་མིན་པའི་སྦྱར་བ། 2. ཐ་དད་ཚིག་འདྲའི་སྦྱར་བ། 3.བྱ་བ་ཐ་དད་མིན་པའི་སྦྱར་བ། 4. བྱ་བ་འགལ་བ་མིན་པའི་སྦྱར་བ། 5. འགལ་བའི་ལས་ཅན་གྱི་སྦྱར་བ།6. ངེས་པ་ཅན་གྱི་སྦྱར་བ། 7.ངེས་པ་འགོག་པའི་སྦྱར་བ། 8.འགལ་བ་མེད་པའི་སྦྱར་བ 9.འགལ་བ་ཅན་གྱི་སྦྱར་བ་སྟེ་དགུའོ། །
ལན། དཔེ་ཅན་དེ་ལ་ཁྱད་ཆོས་ཡོན་ཏན་འགའ་རེ་ཡོད་པ་དེ། དཔེ་ལའང་ཁྱད་ཆོས་དེ་དག་ཡོད་པ་སྒྲ་སྦྱར་རམ་དོན་སྦྱར་གང་རུང་གི་སྒོ་ནས་དཔེ་ཅན་དེ་ཉིད་དཔེ་དང་མཚུངས་པར་བརྗོད་པར་མ་ཟད། མཇུག་ཏུ་མཚུངས་པ་གསུལ་བྱེད་ཀྱི་སྒྲ་དངོས་སུ་ཡོད་པ་ཞིག་ལ་ཟེར།
ལན། དཔེ་ཅན་གྱི་ཁྱད་གཞི་གང་ཡང་རུང་བ་ཞིག་དཔེའི་ཁྱད་གཞིའི་གཟུགས་སུ་བྱས་ནས་ཁྱད་ཆོས་འགའ་ཞིག་སྒྲ་ལ་སྦྱར་་་་་བ་དང་། ཁྱད་ཆོས་འགའ་ཞིག་དོན་ལ་སྦྱར་བས། གཟུགས་ཅན་དང་སྦྱར་བ་གཉིས་ཀ་ཚིག་གི་ཕྲེང་བའམ་ངག་གཅིག་གི་རྒྱུན་ལ་ཡོད་པས་སྦྱར་བའི་གཟུགས་ཅན་ཞེས་བྱ་བ་ཡིན་ནོ། །
ལན། སྦྱར་གཞི་གཉིས་ཀྱི་སྦྱར་ཆོས་ཐུན་མོང་བ་རྣམས་སྒྲ་དོན་གང་རུང་ཞིག་གི་སྒོ་ནས་ཐ་མི་དད་དུ་སྦྱར་ཞིང༌། གསལ་བྱེད་ཀྱི་ཚིག་གཅིག་གིས་སྦྱར་གཞི་སྦྱར་ཆོས་གཉིས་ཀྱི་གསལ་བྱེད་གནས་ལུགས་གཅིག་པའམ་བྱེད་ལས་མཚུངས་པར་འབྲེལ་བ་ཞིག་ལ་སྦྱར་་བའི་གསལ་བྱེད་ཟེར།དྲི་བ ཅི་ཞིག་ལ་མ་ཆོད་པའི་ཟུང་ལྡན་གྱི་རྒྱན་ཟེར།
ལན། མ་བསྡུས་པའི་གཟུགས་ཅན་ནི། བར་གྱི་འབྲེལ་སྒྲ་མ་བསྡུས་པ། །མ་བསྡུས་པ་ཡི་གཟུགས་ཅན་ནོ། །ཞེས་དང་དེའི་མཚན་གཞིར། དབྱངས་ཅན་དགྱེས་གླུར། འཇམ་དཀར་སྐུ་ཡི་མན་ཤེལ་ལྷུན་པོ་ལ། །བཅུ་དྲུག་ལང་ཚོའི་རྟ་བདུན་ཟིལ་མདངས་ཅན། །མཛེས་སྡུག་འགྱིང་བའི་བང་རིམ་བཞིན་མཛེས་ཤིང་། །རྨད་བྱུང་མཁྱེན་པའི་རང་བཞིན་བརྟན་ཅིང་བརྗིད། །ཅེས་དཔེ་ཅན་གྱི་ཁྱད་གཞི་འཇམ་དབྱངས་དཀར་པོའི་སྐུ། དཔེ་ཁྱད་གཞི་ཤེལ་དཀར་ལྷུན་པོ་དང་། དཔེ་ཅན་གྱི་ཁྱད་ཆོས་བཅུ་དྲུག་ལང་ཚོ་རྒྱས་པ། དཔེའི་ཁྱད་ཆོས་ཉི་འོད་ཀྱིས་འཁྱུད་པའི་མདངས་དང་ལྡན་པ། དཔེ་ཅན་མཛེས་སྡུག་འགྱིང་བའི་ཉམས། དཔེ་བང་རིམ་བཞིན་མཛེས་པ་དང་།དཔེ་ཅན་མཁྱེན་པའི་བློ་གྲོས་ནི་དཔེ་བརྟན་ཅིང་བརྗིད་པའི་གཟུགས་སུ་རིམ་པ་ཇི་བཞིན་བཀོད་དེ། དཔེ་དོན་བར་གྱི་སྐུའི་མན་ཤེལ་ཞེས་སོགས་ཀྱི་རྣམ་དབྱེ་དྲུག་པ་མ་བསྡུས་པ་ལྟ་བུའོ། །
ལན། ཡན་ལག་ཅན་ནི་གཟུགས་བྱས་ལ། །ཡན་ལག་གཟུགས་སུ་བྱས་མ་བྱས། །ཇི་ལྟར་རིགས་པའི་འཐེང་འགྲོས་ལྟར། །སྤེལ་མར་སྦྱོར་བ་མི་མཉམ་གཟུགས། །ཞེས་ཁྱད་གཞིའམ་ཡན་ལག་ཅན་དེ་དཔེའི་གཟུགས་སུ་བྱས་ལ། ཡན་ལག་རྣམས་གཟུགས་སུ་བྱས་པ་དང་མ་བྱས་པ་སྣ་ཚོགས་པའི་སྒོ་ནས་འཐེང་བོའི་འགྲོས་ལྟར་སྤེལ་མར་ཡོད་པ་ཞིག་ཡིན། བོད་མཁས་པ་སོགས་མཁས་པ་འགས་རྟེན་ཡན་ལག་ཅན་གང་གི་གཟུགས་སུའང་མ་བཀོད་པར།བརྟེན་པའམ་ཡན་ལག་གི་ཆ་འགའ་རེ་གཟུགས་ཅན་འཕར་མར་་་་་བཀོད་པས་ཆོག་པར་བཞེད།
ལན། འདི་ནི་ལོ་རྒྱུས་ཐོག་བྱུང་བའི་རྒྱལ་བློན་དང་དཔའ་བོ་དཔའ་མོ་ལ་སོགས་མི་ཆེ་གེ་མོ་ཞིག་གཞིར་བཟུང་ནས་གསར་་་རྩོམ་མཛད་པའི་ངག་རྒྱུན་དག་ལ་བྱ་སྟེ། དཔེར་ན། གྲི་གུམ་བཙན་པོའི་ངག་རྒྱུན་དང་ཐང་སྟོང་རྒྱལ་པོའི་ངག་རྒྱུན། བློན་པོ་མགར་གྱི་ངག་རྒྱུན། གླང་དར་མའི་ངག་རྒྱུན། ཨ་ཁུ་སྟོན་པའི་ངག་རྒྱུན་སོགས་ལྟ་བུའོ། །དྲི་བ ཅི་ཞིག་ལ་མི་སྣའི་རྣམ་པ་ཕྲ་མོ་ཟེར།
ལན། མི་འོས་པའི་གཟུགས་ཅན་ནི། གཟུགས་གཉིས་ཕན་ཚུན་མི་ལྡན་པ། །མི་ལྡན་པ་ཡི་གཟུགས་ཅན་ནོ། །ཞེས་གཟུགས་སུ་བཀོད་པའི་དཔེ་གཉིས་པོ་ཕན་ཚུན་མཉམ་དུ་འགྲོགས་་པར་མི་འོས་པ་ཞིག་གཟུགས་སུ་བཀོད་པ་དེ་ཡིན། དེའི་དཔེར་བརྗོད་ལ་རྩ་བར། གདོང་འདི་འཛུམ་གཤེར་ཟླ་འོད་དང༌། །སྣུམ་པའི་མིག་གི་ཨུཏྤལ་ཅན། །ཞེས་སོ། །
ལན། མིང་དུ་འདུས་པའི་གབ་ཚིག་ནི། མིང་མང་དོན་མང་ལ་འཁྲུལ་སླར། །བརྟགས་ནས་ངེས་རྙེད་མིང་འདུས་གབ།ཅེས་གབ་བྱའི་མིང་མང་བོ་ཞིག་གབ་བྱེད་ཀྱི་དོན་མང་བོ་ཞིག་ལ་་་འཇུག་པས་དེར་འཁྲུལ་ནས་གབ་པར་བྱས་ལ། སླར་ཡང་བརྟགས་ཤིང་དཔྱད་ནས་གབ་བྱ་དངོས་དེ་གང་ཡིན་པའི་ངེས་པ་ཤུགས་ལ་་་རྙེད་ཐུབ་པར་བྱེད་པ་ཞིག་སྟེ། དཔེར་ན། དམ་པ་གང་ལ་བཤེས་གཉེན་དང༌། །ལམ་སྟོན་བླ་མར་འབོད་དེ་འདི། །ཉི་མིན་གྲོགས་མིན་སངས་རྒྱས་མིན། །ཕུར་བུ་ཡང་ནི་དེ་མ་ཡིན། །ཞེས་པ་སྟེ།འདིའི་བསྟན་དོན་དངོས་ནི་རང་གི་དྲིན་ཅན་གྱི་དགེ་རྒན་དམ་པ་་་ལ་བསྟན་པ་ཡིན་ཡང་། གབ་བྱེད་ཀྱི་སྐབས་སུ། རང་གི་དགེ་རྒན་གྱི་མིང་བཤེས་གཉེན་དང་ལམ་སྟོན། བླ་མ་ཞེས་པ་དག་རིམ་བཞིན་བཤེས་གཉེན་ཞེས་པ་དེ་ཉི་མ་དང་གྲོགས་པོ་ལ་འཇུག་པ་དང་།ལམ་སྟོན་ཞེས་པ་དེ་ཉི་མ་དང་སངས་རྒྱས་ལ་འཇུག་པ། བླ་མ་ཞེས་པ་དེ་སངས་རྒྱས་དང་ཕུར་བུ་ལ་འཇུག་པས། གབ་བྱའི་མིང་མང་དྲྭ་དག་གབ་བྱེད་ཀྱི་དོན་མང་བོ་ལ་འཁྲུལ་དུ་བཅུག་ནས་གབ་པར་་བྱས་ལ། སླར་ཡང་བརྟགས་ཤིང་དཔྱད་རྗེས་དེ་དག་ནི་གྲོགས་པོ་དང་ཉི་མ་དང་སངས་རྒྱས་དང་ཕུར་བུ་སོགས་གང་ཡང་མ་ཡིནཔར་ཐག་བཅད་པའི་ཤུགས་ལ་རང་གི་དགེ་རྒན་ཡིན་པར་རྟོགས་་་་ཐུབ་པ་ལྟ་བུའོ། །དྲི་བ ཅི་ཞིག་ལ་དམངས་ཁྲོད་གཏམ་རྒྱུད་ཟེར།
ལན། རྨོངས་པའི་གབ་ཚིག་ནི། བརྗོད་དོན་དངོས་སུ་བསྟན་བྱས་ཀྱང༌། །ཚིག་གིས་རྨོངས་བྱེད་རྨོངས་པའི་གབ། །ཅེས་གབ་བྱའི་བརྗོད་དོན་དེ་དངོས་སུ་བསྟན་པར་བྱས་ཀྱང་། རྗོད་བྱེད་ཀྱི་ཚིག་གིས་འཁྲུལ་རྒྱུ་བྱས་ནས་མགོ་རྨོངས་པར་བྱེད་པ་ཞིག་སྟེ།དཔེར་ན། སློབ་གླིང་འགྲིམ་པའི་བུ་མོ་དང་། །རེ་ལྟོས་འཆའ་བའི་ཕ་རྒན་གཉིས། །དེ་རིང་ཞལ་འཛོམས་བྱུང་དང་ལྷན། །དགའ་བའི་དགའ་སྟོན་དཔལ་ལ་རོལ། །ཞེས་པའི་གབ་བྱ་ནི། རྒྱང་རིང་སློབ་གླིང་འགྲིམ་པའི་བུ་མོ་སློབ་མཐར་ཕྱིན་རྗེས། དེ་ལ་རེ་ལྟོས་བྱེད་པའི་ཕ་རྒན་དང་ཞལ་འཛོམས་བྱུང་བ་ལ་ཉེ་འབྲེལ་རྩ་ལག་རྣམས་འཚོགས་ཏེ་ཐམས་ཅད་གླུ་ལེན་གར་རྩེད་ཀྱི་སེམས་སྤྲོ་ལ་ཡིད་དགའ་བའི་དགའ་སྟོན་གྱི་དཔལ་ལ་རོལ་བར་བྱེད་དོ་ཞེས་ཤིན་ཏུ་་་གསལ་བོར་བསྟན་ཀྱང་། གབ་བྱེད་ཀྱི་སྐབས་སུ། དགའ་བའི་དགའ་སྟོན་ཞེས་པ་འཁྲིག་སྤྱོད་ཀྱི་བྱ་བ་ལ་འཇུག་པས་རྗོད་བྱེད་ཀྱི་་ཚིག་ཐོག་ནས་གོ་ལོག་བྱུང་སྟེ་མགོ་རྨོངས་པར་བྱེད་པ་ལྟ་བུའོ། །
ལན། རྨོངས་པའི་དཔེ་ནི། དཔེ་དང་དཔེ་ཅན་ཕན་ཚུན་དུ། །འཁྲུལ་བར་སྟོན་པ་རྨོངས་པའི་དཔེ། །ཞེས་པ་ལྟར། དཔེ་ཅན་མཐོང་བའི་ཚེ་ན་དཔེ་དང་། དཔེ་མཐོང་བའི་ཚེ་དཔེ་ཅན་དེ་ཉིད་ཡིན་ནམ་སྙམ་དུ་འཁྲུལ་བའི་རྐྱེན་དང་འཁྲུལ་བའི་རྣམ་འགྱུར་བསྟན་པའི་སྒོ་ནས་དཔེ་དང་དཔེ་ཅན་གཉིས་སོ་སོར་དབྱེབ་་་་་་འབྱེད་མི་ནུས་པར་རྨོངས་པའི་ཚུལ་དུ་བརྗོད་པ་ཞིག་ཡིན་ལ། དཔེ་དཔེ་ཅན་ཕན་ཚུན་དབྱེ་བ་འབྱེད་མ་ནུས་པར་འཁྲུལ་བ་ཡིན་ལ།འཁྲུལ་བའམ་རྨོངས་པ་དེའང་དཔེ་དཔེ་ཅན་གཉིས་ཀ་ངོ་མ་ཤེས་་་་་པ་ཙམ་མིན་པར་གཙོ་བོ་དཔེ་ཅན་དཔེ་རུ་འཁྲུལ་བ་ལྟར་བྱས་པ་་་་་ཞིག་ཡིན་དགོས་ཤིང་། ཤུགས་ནས་དཔེ་དང་དཔེ་ཅན་གཉིས་མཚུངས་པར་སྟོན་པ་ཞིག་ཡིན།
ལན། སྨད་པའི་དཔེ་ཟེར་བ་ནི། མཚུངས་དཔེ་འགའ་ཡི་སྐྱོན་བརྗོད་དེ། །།དཔེ་ལ་སྨད་པ་སྨད་པའི་དཔེ། །ཞེས་པ་ལྟར།དཔེ་དང་དཔེ་ཅན་གཉིས་ཕྱོགས་འགའ་ཞིག་གི་ཆ་ནས་མཚུངས་་་་་་ཀྱང་། སྐྱོན་འགའ་ཞིག་གི་སྒོ་ནས་དཔེ་ཅན་ལས་དཔེ་དམན་པར་བརྗོད་པ་ཞིག་ཡིན། དེ་ལ་སྨད་པ་བྱེད་སའི་ཡུལ་ནི་དཔེ་ཅན་ལས་དཔེ་དམན་པར་བརྗོད་པས་དཔེ་ལ་སྨད་པ་ཡིན་ནོ། །
ལན། རྩུབ་མོའི་གབ་ཚིག་ནི། གབ་བྱ་མ་གྲགས་གབ་བྱེད་གྲགས། །རྩུབ་ཚིག་ལྡན་པ་རྩུབ་མོའི་གབ། །ཅེས་རྗོད་བྱེད་ཀྱི་ཚིག་དེ་གབ་བྱ་ལ་ངེས་ཚིག་བཤད་རུང་ཙམ་མ་གཏོགས་འཇུག་ཁྱབ་མི་་ཆེ་ཞིང་གབ་བྱེད་ལ་ཡོངས་གྲགས་སུ་འཇུག་པ་ཞིག་གིས་གབ་བྱ་སྦ་་བར་བྱས་མཐར་རྩུབ་མོའི་ཚིག་དང་ལྡན་པ་ཞིག་སྟེ། དཔེར་ན།བསིལ་བའི་ལུས་དང་སྙན་པའི་ངག །ཉམ་ཐག་འགྲོ་བ་མྱུར་སྐྱོབ་མ།རིས་མེད་བརྩེ་བའི་ཐུགས་རྗེ་འདིས། །ཁྱོད་ནི་ད་ལྟ་སྨད་འཚོང་བཞིན། །ཞེས་པའི་བསྟན་དོན་དངོས་ནི། བསིལ་བའི་ལུས་དང་སྙན་པའི་ངག་ལྡན་ལ་ཆགས་པས་ཉམ་ཐག་པ་རྣམས་ལུས་འབྲེལ་་་་གྱིས་མྱུར་དུ་སྐྱོབ་པར་ནུས་མ་ཞེས་རང་གི་བརྩེ་ལྡན་གྱི་གསང་བའི་་གྲོགས་མོ་ཞིག་ལ་བརྗོད་པ་ཡིན་ཡང་། གབ་བྱེད་ཀྱི་སྐབས་སུ།མྱུར་སྐྱོབ་མ་ཞེས་པ་ཡོངས་གྲགས་སུ་རྗེ་བཙུན་འཕགས་མ་སྒྲོལ་མ་་་ལ་འཇུག་པས། བསིལ་བའི་ལུས་དང་སྙན་པའི་ངག་ལྡན་ལ་སྡུག་བསྔལ་གྱིས་ཉམ་ཐག་པའི་འགྲོ་བ་རྣམས་སྐད་ཅིག་གིས་སྐྱོབ་པར་་་་ནུས་པའི་མྱུར་སྐྱོབ་མའམ་རྗེ་བཙུན་སྒྲོལ་མ་ཞེས་པར་ཐད་ཀར་གོ་་་ནུས་པས་གབ་བྱ་སྦས་ལ། མཇུག་ཏུ་ཁྱོད་ནི་ད་ལྟ་སྨད་འཚོང་བཞིན། །ཞེས་ཤིན་ཏུ་མི་སྙན་པའི་ཚིག་རྩུབ་མོས་བརྗོད་པ་ལྟ་བུ་ཞིག་ཡིན་ནོ། །
ལན། སྐད་ཆ་ལ་བརྟེན་ནས་སྤྱི་ཚོགས་འཚོ་བའི་སྣང་ཚུལ་དང་རྩོམ་པ་པོས་བརྗོད་འདོད་པ་གང་ཞིག་འབྲི་བཞེངས་བྱེད་པའི་སྐད་ཆའི་སྒྱུ་རྩལ་ཞིག་ལ་ཟེར།
ལན། ལྷུག་རྩོམ་གྱི་ཁྱད་ཆོས་ཡོད་ལ་སྙན་ངག་གི་ཁྱད་ཆོས་ཀྱང་ལྡན་པ་སྟེ། ལུས་ཚིགས་བཅད་མ་ཡིན་པར་ལྷུག་པ་ཡིན་པ་དང་། ཚིག་གི་འདེགས་འཇོག་གསལ་ཞིང་བརྗོད་བྱ་ལ་སྙན་ངག་གི་རོ་ཉམས་ལྡན་པའི་རྩོམ་རིག་གི་རྣམ་པ་ཞིག་ལ་ཚིག་ལྷུག་སྙནངག་ཟེར།
ལན། ཚིག་གི་སྦྱོར་བ་གང་ལའང་རྐང་བས་བཅད་པ་མེད་པར་ཚིག་གི་རྒྱུན་ལྷུག་པོར་གྲོལ་བ་སྟེ། ཚིག་གི་གཅོད་མཚམས་རིང་ཐུང་མ་ངེས་པར་སྣ་ཚོགས་སུ་ཡོད་པ་ལ་ཟེར།
ལན། ཚིག་གི་རྐང་བས་བཅད་པ་སྟེ། སྙན་ངག་གི་རང་ལུགས་ལ་རྐང་བ་བཞི་ཚིགས་བཅད་གཅིག་ཏུ་བརྩི་དགོས་པ་དང་།ཚེག་བར་ལྔ་ནས་སོ་གསུམ་བར་འབྲི་སྲོལ་ཡོད་པར་གསུངས་སོ། །
ལན། ཚེག་བར་བརྒྱད་དུ་གྲངས་ངེས་པ་གཞིར་བྱས་ཚེག་བར་ཆ་དང་ཡ་ཁེལ་སྟངས་སྣ་ཚོགས་པའི་དབང་གིས་རིགས་དུ་་་་་་མར་དབྱེ་བ་ཞིག་ལ་ཚེག་བར་བརྒྱད་མའི་ཚིགས་བཅད་ཀྱི་རིགས་་་་དང་། ཚེག་བར་དགུ་རུ་གྲངས་ངེས་པ་གཞིར་བྱས་ཚེག་བར་ཆ་དང་ཡ་སྡེབ་སྟངས་སྣ་ཚོགས་ལས་བྱུང་བའི་རིགས་ལ་ཚེག་བར་་་་་་་དགུ་མའི་ཚིགས་བཅད་ཀྱི་རིགས་ཟེར།
ལན། བརྗོད་པར་འདོད་པའི་དངོས་པོ་འགའ་ཞིག་མིང་ངམ་རྣམ་གྲངས་གང་རུང་གི་སྒོ་ནས་སྒྲོ་བཏགས་ཏེ་རིག་མཚུངས་་་་པར་སྦྱོར་བ་ཞིག་ལ་མཚུངས་སྦྱོར་གྱི་རྒྱན་ཟེར། མཚུངས་སྦྱོར་གྱི་རྒྱན་ལ་དབྱེ་ན། བསྟོད་པའི་མཚུངས་སྦྱོར་དང་སྨད་པའི་མཚུངས་སྦྱོར་ཏེ་གཉིས་ཡོད།
ལན། འཚོ་བའི་གཏམ་རྒྱུད་མང་ཆེ་བ་ནི་དངོས་ཡོད་འཚོ་བའི་ནང་ནས་བྱུང་བ་ཞིག་ཡིན། གཏམ་རྒྱུད་ནང་བཤད་པའི་མི་སྣ་དང་ཁོར་ཡུག བྱུང་རིམ་མང་ཆེ་བ་ཞིག་འཚོ་བའི་ནང་དངོས་སུ་བྱུང་མྱོང་བ་ཞིག་ཡིན་ནའང་མི་དོན་ངོ་མ་སོར་འཇོག་བྱས་པ་ཞིག་་མིན་པར་འཚོ་བའི་འཐབ་རྩོད་ཀྱི་ཉམས་མྱོང་དང་མཛེས་དདཔྱོད་སྤྲོ་སྣང་། དངོས་ཡོད་འཚོ་བའི་སྣང་ཚུལ་སོགས་གདམ་གསེས་ཀྱི་སྒོ་ནས་སྙིང་བོ་གཅིག་ཏུ་བསྡུས་པར་མ་ཟད། འཆར་ཡན་དང་རྟོག་བཟོ་བརྒྱུད་ནས་སྒྱུ་རྩལ་གྱི་སྣང་བརྙན་དང་འཚོ་བའི་རི་མོ་ངོ་མཚར་བ་བཞེངས་སྐྲུན་བྱས་པ་ཞིག་རེད། དཔེར་ན། གསེར་མོ་མཚོ་དང་དངུལ་མོ་མཚོ། མིའི་ཁ་མ་བླངས་ན་མིའི་གཞུག་མི་ཆོད།སྟོབས་པོ་ཆེ་ལ་སྟོབས་ཚད་དུ་སོང་བ། བུ་གསུམ་པ་དུང་སྐྱོང་། བུ་ཆེ་བ་དང་འབྲིང་བ་སོགས་ལྟ་བུའོ། །
ལན། རྫས་ཀྱི་དངོས་པོ་དྲང་བོར་བརྗོད། །རྫས་བརྗོད་རང་བཞིན་རྒྱན་ཞེས་བྱ། །ཞེས་པ་ལྟར། ཁྱད་གཞི་གང་གི་ངོ་བོ་དང་ནུས་པ་གང་ཡང་མི་སྟོན་པར་ཁྱད་གཞི་གང་དང་འབྲེལ་བའི་་་རྫས་ཀྱི་དངོས་པོ་ཙམ་སྟོན་པ་ཞིག་ལ་ཟེར། འདིའི་སྐབས་ཀྱི་རྫས་ཞེས་པ་ལ་གསུང་ཚུལ་དུ་མ་ཡོད་ཀྱང་། གཙོ་བོ་ཡུལ་དེའི་ཐུན་མོང་མ་ཡིན་པའི་ཁྱད་པར་ཅན་གྱི་རྫས་སམ་དངོས་པོ་ཞིག་སྟེ། དེ་ལ་བརྟེན་ནས་ཡུལ་བྱེ་བྲག་པ་རང་གཅིག་པུ་སྟོན་ནུས་པར་མ་ཟད།གཞན་དེའི་རིགས་གང་ལའང་མི་འཁྲུལ་བ་ཞིག་དགོས་པའོ། །དེའི་དཔེར་བརྗོད་ལ་རྩ་བར། མགྲིན་སྔོན་ལག་ན་ཐོད་པ་ནི། །གནས་པ་ཟླ་བའི་ཅོད་པན་དང༌། །སྣུམ་ཞིང་དམར་བའི་རལ་པ་ཅན། །ཁྱུ་མཆོག་རྒྱལ་མཚན་འཁྲུངས་པར་འགྱུར། །ཞེས་པའོ། །
ལན། ཚིག་སྦྱོར་གང་དུ་ཡི་གེ་གཞན་གྱིས་བར་ཆོད་པ་དང་། བར་མ་ཆོད་པ་ཅི་རིགས་ཀྱི་བདག་ཉིད་ཅན། ཡི་གེ་མང་འདུས་ཏེ། དབྱངས། འཕུལ། རྟེན། མགོ་འདོགས་དང་བཅས་པ་གང་ཡོད་འདྲ་བར་བསྐོར་བ་ལ་ཟུང་ལྡན་གྱི་རྒྱན་ཟེར་བ་ཡིན། དེ་ལ་རྩ་བའི་དབྱེ་བ་གཉིས་ཡོད་དེ། བར་ཆོད་པའི་ཟུང་ལྡན་དང་།བར་མ་ཆོད་པའི་ཟུང་ལྡན་གཉིས་ཡིན། ནང་གསེས་ཞིབ་ཏུ་དབྱེ་ན་དྲུག་ཡོད་དེ། བྱ་སླ་རྐང་བ་དང་པོ་ན་ཡོད་པའི་ཟུང་ལྡན། བྱ་དཀའ་གནས་གཞན་ན་ཡོད་པའི་ཟུང་ལྡན། མཐའ་ཐོག་སྦྱར་བའི་ཟུང་ལྡན། ཀུན་ཏུ་ཟུང་ལྡན། འདྲེས་པའི་ཟུང་ལྡན། བཟློག་པའི་ཟུང་ལྡན་བཅས་སོ། །དྲི་བ ཅི་ཞིག་ལ་ཟོལ་བསྟོད་ཀྱི་རྒྱན་ཟེར།
ལན། བརྗོད་འདོད་དོན་ཉིད་དཔེ་དེ་ཡི། །གཟུགས་སུ་བཀོད་པ་གཟུགས་ཅན་རྒྱན། །དཔེ་དང་དཔེ་ཅན་གཉིས་ངོ་བོ་ཐ་དད་དུ་མ་བྱས་པར། བརྗོད་པར་འདོད་པའི་དོན་དེ་ཉིད་དཔེའི་གཟུགས་སུ་བཀོད་པ་དེ་ལ་གཟུགས་རྒྱན་ཟེར། ནང་གསེས་ཀྱིས་དབྱེ་ན་ཉི་ཤུ་ཡོད་དེ། 1.བསྡུས་པའི་གཟུགས་ཅན། 2. མ་བསྡུས་པའི་གཟུགས་ཅན། 3. བསྡུས་ཤིང་མ་བསྡུས་པའི་གཟུགས་ཅན། 4.མཐའ་དག་གཟུགས་ཅན། 5.ཆ་ཤས་གཟུགས་ཅན། 6.ཆ་ཤས་ཅན་གྱི་གཟུགས་ཅན། 7.ཡན་ལག་གཅིག་གི་གཟུགས་ཅན་ལ་སོགས་པ་དང་།8. ལྡན་པའི་གཟུགས་ཅན། 9.མི་ལྡན་པའི་གཟུགས་ཅན། 10.མི་མཉམ་པའི་གཟུགས་ཅན། 11. ཁྱད་པར་གྱི་གཟུགས་ཅན། 12. འགལ་བའི་གཟུགས་ཅན། 13.རྒྱུ་ཡི་གཟུགས་ཅན། 14. སྦྱར་བའི་གཟུགས་ཅན། 15. དཔེ་ཡི་གཟུགས་ཅན། 16. ལྡོག་པ་ཅན་གྱི་གཟུགས་ཅན།17. འགོག་པའི་གཟུགས་ཅན། 18. མཉམ་འཇོག་གི་གཟུགས་ཅན།19. གཟུགས་ཅན་གྱི་གཟུགས་ཅན། 20.བསྙོན་དོར་གྱི་གཟུགས་ཅན་བཅས་སོ། །
ལན། ཡན་ལག་གཅིག་ཙམ་གཟུགས་བྱས་སོགས། །སྦྱོར་ཚུལ་འགའ་ཡང་ཤེས་པར་བྱ། །ཞེས་པ་ལྟར ཁྱད་གཞིའི་ཡན་ལག་གཅིག་ཙམ་གཟུགས་སུ་བཀོད་ཅིང་། ཡན་ལག་གཞན་དག་གང་གིའང་གཟུགས་སུ་མ་བཀོད་པ་ནི་ཡན་ལག་གཅིག་གཟུགས་ཞེས་བྱའོ།།དྲི་བ ཅི་ཞིག་ལ་ཡོངས་བརྗེས་ཀྱི་རྒྱན་ཟེར།
ལན། ཡོངས་འདྲེས་ཀྱི་གབ་ཚིག་ནི། གང་དུ་གབ་ཚིག་སྣ་ཚོགས་པ། །འདྲེས་མར་སྦྱོར་བ་ཡོངས་འདྲེས་གབ། །ཅེས་ཚིག་སྦྱོར་གང་གི་ནང་དུ་སྔར་བཤད་ཟིན་གྱི་གབ་ཚིག་སྣ་ཚོགས་པ་ཞིག་་་་་་་་་འདྲེས་མར་སྤེལ་ནས་གབ་པར་བྱེད་པ་ཞིག་སྟེ། དཔེར་ན། ཟླ་བའི་གཉེན་གྱི་ཕ་རོལ་ཡང༌། །ཉམས་བྱེད་ཉི་མའི་མིང་ཅན་མ། །གང་གི་སོ་ཡི་འོད་ཟེར་གྱིས། །ས་མེའི་སྐྱེ་བོའི་ཡིད་རབ་གདུང༌། །ཞེས་པ་སྟེ་གབ་བྱ་དངོས་ནི། ཉི་མའི་གཟི་བྱིན་ཡང་ཉམས་པར་བྱེད་པའི་ལྷ་མོ་དབྱངས་ཅན་མའི་སོ་ཡི་འོད་ཟེར་གྱིས་ས་གསུམ་གྱི་སྐྱེ་བོའི་་་་་ཡིད་འཕྲོག་སྟེ་གདུང་བར་བྱེད་དོ་ཞེས་པ་དེ་ཡིན་ཡང་། གབ་བྱེད་ཀྱི་སྐབས་སུ། ཉི་མ་ལ་ཟླ་བའི་གཉེན་གྱི་ཕ་རོལ་ཞེས་ཡོངས་འཕྲོག་གིས་གབ་པ་དང་། དབྱངས་ཅན་མ་ལ་ཉི་མའི་མིང་ཅན་ཞེས་རྟེན་དབྱངས་ཅན་ལ་གང་གི་ཞེས་གཅིག་མཐུན་སྒྲས་གབ་ལ།བསྒྲིབས་ཀྱིས་གབ་ཅིང་། ས་གསུམ་ལ་ས་མེ་ཞེས་གྲངས་གབ་ཀྱིས་གབ་པ་བཅས་གབ་ཚིག་གི་རྒྱན་སྣ་ཚོགས་པ་འདྲེས་མར་སྤེལ་ནས་་་བརྗོད་དོན་གབ་པར་བྱས་པ་ལྟ་བུའོ། །
ལན། རྗོད་བྱེད་ཀྱི་ཚིག་སྦྱོར་ཕྲེང་བརྒྱུད་ལྟར་བྱས་པའི་སྔ་མ་སྔ་མའི་དོན་ཕྱི་མ་ཕྱི་མས་འཕྲོག་པ་ལྟར་མི་གསལ་བར་བྱས་པཞིག་ལ་ཟེར། དཔེར་བརྗོད་ན། རི་ཡིག་སྐྱེས་མགོན་དགྲ་བོའི་ཁ་ཟས་ཀྱི། །རྩ་ལག་ལས་འོངས་བཅུད་ཀྱིས་འཚོ་བའི་ཁྱུ། །ཁ་འཇོམས་གྲོགས་མིན་འཛིན་ལ་དགའ་རྣམས་དང༌། །ལྷན་ཅིག་གླུ་དང་ཟློས་གར་འགྲན་པ་མཚར། །ཞེས་པ་གབ་བྱ་རི་ཡིག་སྐྱེས་ཏེ་ལྷའི་མངོན་བརྗོད་དང༌། ལྷའི་མགོན་པོའམ་གཙོ་བོ་སྟེ་བརྒྱ་བྱིན།བརྒྱ་བྱིན་གྱི་དགྲ་བོ་ནི་ལྷ་མ་ཡིན་སྒྲ་གཅན་འཛིན། སྒྲ་གཅན་གྱི་ཁ་ཟས་ཏེ་ཉི་མ། ཉི་མའི་གཉེན་རྩ་ལག་སྟེ་མེ་ཏོག་པདྨ། མེ་ཏོག་པདྨ་དེ་ལས་འོངས་པའི་བཅུད་སྦྲང་རྩི། བཅུད་དེས་འཚོ་བའི་ཁྱུ་བུང་བ་དང་། ཁ་བ་འཇོམས་པ་སྟེ་མེ། མེའི་གྲོགས་མིན་པ་ནི་ཆུ། ཆུ་འཛིན་པ་སྟེ་སྤྲིན། སྤྲིན་ལ་དགའ་བ་ནི་རྨ་བྱ་སྟེ། དེ་གཉིས་ལྷན་ཅིག་ཏུ་བྱུང་བའི་གླུ་དང༌། རྨ་བྱའི་ཟློས་གར་འགྲན་པ་ལྟར་གྱུར་པ་ངོ་མཚར་རོ་ཞེས་པ་ཡིན་ཀྱང་གབ་བྱེད་ཚིག་མང་བོའི་ཕྲེང་བ་སྔ་མ་སྔ་མའི་དོན་ཕྱི་མ་ཕྱི་མས་འཕྲོག་པ་ལྟར་བྱས་ནས་གབ་པ་ལྟ་བུའོ །
ལན། ཡོན་ཏན་གཙོར་སྟོན་དྲང་བའི་ངག །ཡོན་ཏན་རང་བཞིན་བརྗོད་ཅེས་བྱ། །ཞེས་པ་ལྟར། ཁྱད་གཞི་གང་ལ་བརྟེན་ནས་བྱུང་བའི་ཡོན་ཏན་ནམ་ཁྱད་ཆོས་གཙོ་བོར་བརྗོད་པ་ཞིག་ལ་་་ཡོན་ཏན་རང་བཞིན་བརྗོད་པའི་རྒྱན་ཟེར།
ལན། དངོས་པོ་རྣམས་ཀྱི་རང་བཞིན་ཏེ་ངོ་བོ་དང་། དེ་དག་གི་རྣམ་པའི་གནས་སྐབས་ཏེ་ཁྱད་ཆོས་སམ་རྣམ་འགྱུར་སྣཚོགས་པ་རྣམས་མེད་པ་ལ་ཡོད་པར་སྒྲོ་འདོགས་པ་སྤངས་ཏེ། དཔེ་རྒྱན་དང་རབ་བཏགས་སོགས་རྒྱན་གཞན་གྱི་སྒོ་ནས་བརྗོད་པ་མ་་་་་ཡིན་པར། དོན་དངོས་ལ་གནས་པ་ཇི་མ་ཇི་བཞིན། ཤུགས་བསྟན་མ་ཡིན་པར་གསལ་བོར་སྟོན་པར་བྱེད་པའི་རྒྱན་དེ་ནི་རང་བཞིན་་་བརྗོད་པའི་རྒྱན་ཡིན། དེར་རིགས་རང་བཞིན་བརྗོད་པ་དང་། བྱ་བ་རང་བཞིན་བརྗོད་པ། ཡོན་ཏན་རང་བཞིན་བརྗོད་པ། རྫས་རང་བཞིན་བརྗོད་པ་སྟེ་བཞི་ཡོད།
ལན། རབ་བཅོམ་གྱི་གབ་ཚིག་ནི། རྟོགས་དཀའི་ཚིག་གིས་བརྗོད་བྱའི་དོན། །བཅོམ་ལྟར་གབ་པ་རབ་བཅོམ་གབ། །ཅེས་རྟོགས་དཀའ་བ་དང་གྲགས་ཆུང་བའི་ཚིག་སྦྱོར་གྱིས་བརྗོད་བྱའི་་་་་དོན་དེ་བཅོམ་པ་ལྟར་བྱས་ནས་གབ་པ་ཞིག་སྟེ། དཔེར་ན། ཚ་ཟེར་ཅན་གྱི་ལྡོག་ཟླ་ཡི། །མ་མ་ལས་འཁྲུངས་ཚངས་སྲས་མ།སྨན་གྱི་དགྲ་ལྔ་རབ་ཆོམས་ལ། །རྨོངས་པའི་གཉེན་མཆོག་བདག་ལ་སྩོལ། །ཅེས་པ་འདིའི་བསྟན་དོན་དངོས་ནི། རྒྱ་མཚོ་ལས་འཁྲུངས་པའི་ལྷ་མོ་དབྱངས་ཅན་མས་ཤེས་རབ་མཆོག་དེ་བདག་ལ་སྩོལ་ཅིག་ཅེས་པ་དེ་ཡིན་ཡང་། གབ་བྱེད་ཀྱི་སྐབས་སུ་རྒྱ་མཚོ་ལ་ཚ་ཟེར་ཅན་གྱི་ལྡོག་ཟླ་ཡི་མ་མ་ཞེས་དང༌། དུག་ལྔ་ལ་སྨན་གྱི་དགྲ་ལྔ།ཤེས་རབ་ལ་རྨོངས་པའི་གཉེན་མཆོག་ཅེས་གོ་དཀའ་བའི་ཚིག་སྦྱོར་སྤེལ་ནས་བརྗོད་དོན་གབ་པར་བྱས་པ་ལྟ་བུའོ། །
ལན། རབ་བཏགས་ཀྱི་གབ་ཚིག་ནི། གབ་བྱ་གསང་ནས་གབ་བྱེད་ཚིག །སྒྲོ་འདོགས་ལྡན་པ་རབ་བཏགས་གབ། །ཅེས་གབ་བྱ་གསང་ཞིང་གབ་བྱེད་ཀྱི་ཚིག་གི་ནང་དུ་སྒྲོ་འདོགས་དང་འདྲེས་་་པ་ཞིག་སྟེ། དཔེར་ན། སྟོད་དུ་འཚང་བའི་སྙིང་རླུང་དང༌། །ལུས་ལ་འབར་བའི་མེ་དཔུང་གཉིས། །མ་བཟོད་མཚན་མོ་རྒྱུ་བ་ང་། །ཚེ་རིག་མ་ཀྱེ་སྲོག་ཐར་མཛོད། །ཅེས་པའི་བསྟན་དོན་དངོས་ནི།འདོད་པའི་དབང་གིས་སྙིང་རྩ་འཕར་བ་དང་ལུས་དྲོད་རྒྱས་པ་མ་་་བཟོད་པར་མཚན་མོར་འདོད་པ་འཚོལ་བར་རྒྱུ་བ་ང་ལ་གྲོགས་མོ་་་ཁྱོད་ཀྱིས་འདོད་པ་སྐོང་རོགས་ཞེས་པ་དེ་ཡིན་ཡང་། གབ་བྱེད་ཀྱི་སྐབས་སུ། ནད་ཀྱི་དབང་གིས་སྙིང་རླུང་སྟོད་ལ་འཚང་ཞིང་ལུས་ལ་ཚ་རྒྱས་པ་མ་བཟོད་པར་མཚན་མོར་སྨན་པ་འཚོལ་བར་རྒྱུ་བ་ང་ཚེ་རིག་མ་སྟེ་སྨན་པ་ཁྱོད་ཀྱིས་བདག་སྲོག་ནད་ལས་ཐར་བར་་་་་་་་མཛོད་ཅིག་ཅེས་ཁོ་རང་གི་བསམ་སྤྱོད་ཐམས་ཅད་གཞན་དུ་སྒྲོ་་་་བཏགས་ཤིང་རང་གི་གྲོགས་མོ་དེའང་སྨན་པ་མ་ཡིན་པ་ལ་ཚེ་རིག་་མ་ཞེས་སྨན་པར་སྒྲོ་བཏགས་པ་ལྟ་བུའོ། །དྲི་བ ཅི་ཞིག་ལ་རབ་རྟོག་གི་རྒྱན་ཟེར།
ལན། ཚིག་སྦྱོར་དེར་བརྗོད་བྱའི་དོན་གྱི་བརྗོད་ཚུལ་རྣམ་པ་མི་འདྲ་བའི་རྒྱན་གཉིས་ཡན་ཆད་མཉམ་དུ་བསྲེས་པ་ཞིག་ལ་་་་་་རབ་སྤེལ་གྱི་རྒྱན་ཟེར། དབྱེ་ན་གཉིས་ཡོད་དེ། 1.གཅིག་ལ་གཅིག་བརྟེན་གྱི་རབ་སྤེལ་དང་། 2.སྟོབས་མཚུངས་རབ་སྤེལ་ལོ། །
ལན། རིགས་སྤྱིའི་ཆོས་རྣམས་དྲང་བོར་བརྗོད། །རིགས་ཀྱི་རང་བཞིན་བརྗོད་པའི་རྒྱན། །ཞེས་པ་ལྟར། རིགས་མཐུན་གྱི་དངོས་པོ་སྤྱི་ལ་ཁྱབ་པའི་ཁྱད་ཆོས་འགའ་ཞིག་སྔོན་དུ་བཀོད་ནས།ཁྱད་ཆོས་དེ་ལྡན་གྱི་ཁྱད་གཞི་སྤྱི་ཙམ་ཞིག་དངོས་སུ་བརྗོད་འི་་་་་ཤུགས་ལ་ཁྱད་གཞི་དེ་དང་མཚུངས་པའི་རིགས་ཅན་གཞན་ལ་ཡང་ཁྱད་ཆོས་དེ་དག་ཡོད་པར་གོ་ནུས་པ་ཞིག་ལ་རིགས་རང་བཞིན་་་་་་་བརྗོད་པའི་རྒྱན་ཟེར།
ལན། སྒྲུང་གཏམ་གང་ཞིག་བློས་བསླང་གི་ལས་ལ་འཇུག་སྐབས། བརྗོད་བྱའི་དོན་ལས་གང་ཞིག་སྔོན་ལ་བྱུང་ན་དེ་ཉིད་སྔོན་ལ་བརྗོད་པ་དང་། གང་ཞིག་རྗེས་ནས་བྱུང་ན་དེ་ཉིད་རྗེས་སུ་བརྗོད་དེ། བརྗོད་བྱའི་དོན་གྱི་གོ་རིམ་ནི་དོན་དག་བྱུང་བའི་དུས་ཚོད་ཀྱི་གོ་རིམ་དང་སྟུན་བཞིན་ཡོད་ལ། བརྗོད་ལུགས་འདི་ལ་གཞུང་ལུགས་སྨྲ་བ་རྣམས་ཀྱི་རིམ་བརྗོད་ཟེར།
ལན། རྩ་བ་ལས། དངོས་པོ་རབ་ཏུ་བསྟན་པ་རྣམས། །རིམ་པ་བཞིན་དུ་རྗེས་སྟོན་པ། །གྲངས་དང་རིམ་པ་བཞིན་ཞེས་པ།གྲངས་བཞིན་ཞེས་པ་རབ་ཏུ་བརྗོད། །ཅེས་གསུངས་པ་བཞིན།བརྗོད་འདོད་ཀྱི་དངོས་པོ་དཔེ་ཅན་རྣམས་སྔོན་ལ་རིམ་པས་བཀོད་ཅིང་རབ་ཏུ་བསྟན་པ་རྣམས་ཀྱི་གོ་རིམ་ལས་མ་འཆོལ་བར་འོག་ཏུ་སོ་སོའི་དཔེ་རྣམས་ཀྱང་རིམ་པ་བཞིན་དུ་རྗེས་སུ་སྟོན་པ་དེ་ནི་རིམ་པ་ཅན་གྱི་རྒྱན་ནམ་གྲངས་ཀྱི་རྒྱན་ཟེར།དྲི་བ ཅི་ཞིག་ལ་རིམ་པ་བྲལ་བའི་གབ་ཚིག་ཟེར།
ལན། དོན་ལྡན་ཚངས་ཐིག་ལས། ཕྱི་རོལ་པ་དང་ནང་པ་སངས་རྒྱས་པས་རང་རང་གི་གཞུང་ལས་བཤད་པ་དང་འགལ་བ་་་་་ཡིན་ཏེ། དཔེར་ན། ཕྱི་རོལ་པའི་ལུང་དང་འགལ་བ་ནི། མེ་བཞག་པ་མིན་པར་བྲམ་ཟེར་མཆོད་སྦྱིན་བྱེད་པའོ །ཞེས་པ་ལྟ་བུ་དང་།ནང་པའི་ལུང་དང་འགལ་བ་ནི། དཔེར་ན། གཙུག་ལག་ལ་མ་བསླབས་པར་གཞན་ལ་འཆད་པར་བྱེད་ཅེས་པ་དང་། བླ་མ་ལས་དབང་ལུང་ལ་མ་ཉན་པར་གཞན་ལ་དབང་ལུང་སྟེར་རོ། །ཞེས་པ་ལྟ་བུ་ཡིན་ནོ། །
ལན། དཔེ་དོན་གཉིས་ཀྱི་སྒོ་ནས་བླང་དོར་གྱི་གནས་ལ་ཇི་ལྟར་འཇུག་པའི་ཚུལ་སྒྲོ་སྐུར་སྤངས་ནས། མི་རྣམས་ལ་གདམས་ངག་ལེགས་པར་སྟོན་པའི་རང་རྐྱ་འཕེར་བའི་རྩོམ་ལུས་ག་ལ་་་་་་་ལེགས་བཤད་རྩོམ་ཡིག་ཟེར།
ལན། ལེགས་བཤད་ཅེས་པ་ནི་གཞན་པའི་བསམ་བློ་དང་།བྱ་སྤྱོད། གཏམ་གླེང་སོགས་གང་ལའང་སྐྱོན་ཡོན་རིགས་གཉིས་དང༌། སྐྱོན་ཡོན་འདྲེས་མ་བཅས་ཀྱི་གནས་ཚུལ་རྣམས་དྲང་ཕྱོགས་དང་ལྡོག་ཕྱོགས་གཉིས་ནས་དཔེ་དང་བཅས་ཏེ། མཁས་པ་མགུ་བ་བསྐྱེད་པ་དང་། བླུན་པོ་རྣམས་ལ་གོ་བསྐོན་སློབ་གསོ་ཐེབས་ཐུབ་པའི་ནུས་ལྡན་རྩོམ་རིག་གི་རྣམ་པ་ཞིག་ལ་ཟེར།
ལན། སྤྱིར་ལེགས་བཤད་ནི་མ་བཤད། ཉེས་བཤད། ལོག་བཤད་བཅས་ཀྱི་སྐྱོན་དང་བྲལ་བས་ན་ལེགས་བཤད་ཟེར། འདིར་ལེགས་བཤད་ནི་ཡ་རབས་བཟང་བོའི་སྤྱོད་པ་ལ་འཇུག་པར་འདོམས་པའི་བསླབ་བྱའི་ཚིག་ལ་ཟེར།
ལན། རྩོམ་ལུས་ཀྱི་རིགས་ཤིག་སྟེ། གནའ་རབས་ཀྱི་སྤྱི་ཚོགས་དོན་བརྗོད་སྙན་ངག་རིང་བོ་སྟོན། དེ་ནི་དམངས་ཁྲོད་རྩོམ་རིག་གི་ཁོངས་སུ་གཏོགས་ལ། སྤྱིར་བཏང་གིས་ངག་སྒྲུང་ངམ་ཡང་ན་དོན་སྙིང་འགངས་ཆེན་ཡོད་པའི་ལོ་རྒྱུས་དོན་རྐྱེན་ཞིག་བརྗོད་་་་་་་བྱར་བཟུང་ཐོག མི་རྣམས་ཀྱིས་གོང་བཀུར་བྱེད་པའི་དཔའ་བོ་གང་ཞིག་མི་སྣ་གཙོ་བོར་འཇོག་པ་རེད། དེའི་སྒྲིག་གཞི་རྒྱ་ཆེ་ཞིང་འཆར་ཡན་ཕུན་ཚོགས་ཡིན་ལ་ལྷ་སྒྲུང་གི་ཚོན་མདངས་ཟབ་པར་མངོན།ཕལ་ཆེ་བས་རང་གི་མི་རིགས་ཀྱི་གྲུབ་ཚུལ་དང་འཕེལ་རྒྱས་ཀྱི་གོ་རིམ་ཁྲོད་དུ་བརྒྱུད་པའི་དཀའ་ཁག་དང་ལེགས་མཛད་ཀྱི་ཕུལ་བྱུང་འབྲས་བུར་བསྔགས་བརྗོད་བྱས་ཡོད་པ་རེད། གཞན་ཡང་ཆ་ཚང་བའི་སྒོ་ནས་ལོ་རྒྱུས་དུས་རབས་ངེས་ཅན་ཞིག་གི་སྤྱི་ཚོགས་ངོ་བོ་དང་མི་་་་་་་་དམངས་མང་ཚོགས་ཀྱི་འཚོ་བ་མཚོན་པའི་ཕུལ་བྱུང་གི་དོན་བརྗོད་་་བརྩམས་ཆོས་རིང་བོར་ཡང་ལོ་རྒྱུས་སྙན་ངག་གམ་ལོ་རྒྱུས་སྙན་ངག་་་རང་བཞིན་གྱི་བརྩམས་ཆོས་ཞེས་འབོད་དོ། །
ལན། རང་ཉིད་ཀྱིས་མངོན་པར་འདོད་པའི་དངོས་པོ་དེ་སྲུང་བའམ་ཐོབ་པའི་ཕྱིར་དུ། འདོད་བྱའི་དོན་དེ་གེགས་མེད་དུ་འགྲུབ་པའི་རེ་བ་འཆའ་བའི་སྨོན་ཚིག་ལྟ་བུ་ཞིག་ལ་ཤིས་བརྗོད་ཀྱི་་རྒྱན་ཟེར། དཔེར་བརྗོད་ན། སྨྲ་བསམ་བརྗོད་པའི་ཡུལ་འདས་ཟུང་འཇུག་གི །ཡེ་ཤེས་རང་གཟུགས་ངེས་པ་ལྔ་ལྡན་ཡང་། །རིས་མེད་འགྲོ་བའི་སྣང་ངོར་དེ་རྙེད་སྐུས། །རྗེས་འཛིན་རྒྱལ་བ་རྒྱ་མཚོས་ཁྱེད་ལ་སྲུངས། །ཞེས་པའོ། །
ལན། ས་གནས་ཡུལ་ལྗོངས་ཀྱི་ངག་རྒྱུན་ཞེས་བྱ་བ་ནི་ས་གནས་ཀྱི་ཁྱད་ཆོས་ཡོད་པའི་རི་ཆུ་ནགས་གསུམ་དང་ཡུལ་ཐོན་དངོས་རྫས། འབའ་འབུ་སྲོག་ཆགས་སོགས་དང་འབྲེལ་ཡོད་བྱ་དངོས་དེ་དག་གི་འབྱུང་ཁུངས་སྐོར་གྱི་གཏམ་རྒྱུད་ལ་གོ་སྟེ། དཔེར་ན། མཚོ་སྔོན་པོའི་ངག་རྒྱུན། སྐྱ་ཀ་ཁྲ་མོའི་ངག་རྒྱུན། རི་བོང་གི་ཁ་ཤོ་བའི་ངག་རྒྱུན། ཉི་ཟླ་ཉག་གའི་ངག་རྒྱུན། བློན་པོ་གསེར་ཆེན་གྱི་ངག་རྒྱུན། ཤྭ་ཡིས་རྔ་མོང་གི་རྭ་གཡར་བའི་ངག་རྒྱུན། གེ་སར་གྱི་རྟ་འདོགས་སའི་ངག་རྒྱུན། འབྲུག་མོས་ལུག་འཚོ་སའི་ངག་རྒྱུན། གཉན་པོ་གཡུ་རྩེའི་ངག་རྒྱུན་སོགས་ལྟ་བུའོ། །
ལན། དངོས་པོ་གང་ཞིག་འཇིག་རྟེན་ལ་ཡོངས་སུ་གྲགས་པའི་རྒྱུ་ལྡོག་ཅིང་བཀག་ནས་གང་ཞིག་དེ་དང་རྗེས་སུ་མཐུན་པའི་་་རྒྱུ་གཞན་ཅུང་ཟད་སྟོན་པའམ་རྒྱུ་ཅུང་ཟད་ཀྱང་མེད་པར་འབད་་་་པས་བཀག་སྟེ། གང་དུ་རང་གི་ངོ་བོ་དངོས་པོའི་ཆོས་གྲུབ་པ་ཉིད་སྟོན་པ་དེ་ལ་སྲིད་པ་ཅན་གྱི་རྒྱན་ཟེར།
ལན། སྲིད་མིན་ཀྱི་དཔེ་ནི། དཔེ་ལ་སྐྱོན་དེ་མེད་པ་ལྟར།།དཔེ་ཅན་མཚུངས་ཞེས་སྲིད་མིན་དཔེ། །ཞེས་པ་དཔེ་དང་དཔེ་ཅན་གཉིས་ཀ་ལ་སྐྱོན་གྱི་རིགས་གཏན་ནས་འབྱུང་མི་སྲིད་པའི་ཆ་ནས་་་མཚུངས་པར་སྟོན་པ་ཞིག་ཡིན། དེའི་རྩ་བའི་དཔེར་བརྗོད་ནི། ཟླ་བའི་གཟུགས་ལས་དུག་བཞིན་དང༌། །ཙན་དན་ལས་ནི་མེ་བཞིན་དུ། །ཞལ་འདི་ལས་ནི་རྩུབ་མོའི་ཚིག །དེ་ནི་སྲིད་པ་མིན་པའི་དཔེ།།ཞེས་པ་ལྟ་བུའོ། །
ལན། སྲོག་ཆགས་ཀྱི་གཏམ་རྒྱུད་ནི་འཕྲུལ་སྣང་རང་བཞིན་ཅུང་ཆེན་པོ་ལྡན་པའི་གཏམ་རྒྱུད་ཅིག་ཡིན་པ་དང་། དེ་ནི་ཆེས་སྔ་མོ་ནས་བྱུང་བ་ཞིག་རེད། གཏམ་རྒྱུད་འདིའི་རིགས་ཀྱི་མི་སྣ་གཙོ་བོ་ནི་སྲོག་ཆགས་སམ་སྲོག་ཆགས་གཙོ་བོར་བཞག་ཡོད་ནའང་། སྲོག་ཆགས་ཀྱི་འཚོ་བའི་གོམས་གཤིས་དང་ཁྱད་ཆོས་ཁོ་ན་ཞིབ་འབྲི་བྱས་པ་ཙམ་མ་ཡིན་པར་སྲོག་ཆགས་ལ་མི་གཤིས་ཀྱི་ཁྱད་་ཆོས་ཡོད་ལ། གཏམ་རྒྱུད་ཁྲོད་འགུལ་སྐྱོད་བྱེད་པའི་སྲོག་ཆགས་ལ་སྤྱི་ཚོགས་ཀྱི་འདུ་ཤེས་དང་བསམ་བློ། སྐད་ཆ་བཅས་ཡོད། དཔེར་ན། སྤྱང་ཀི་དང་རྟ་རྒན། རི་བོང་བློ་ལྡན་གྱི་གཏམ་རྒྱུད། རི་བོང་དང་སྤྲེའུ། ཝ་མོའི་གཏམ་རྒྱུད། བྱའི་རྒྱལ་པོ་འདེམ་པ། དྲེལ་ཕྲུག་གཉིས། རི་བོང་དང་མ་མོ། སྤྱང་ཀིའི་གཏམ་རྒྱུད་སོགས་ལྟ་བུའོ། །
ལན། སླུ་བྱེད་ཀྱི་རྒྱན་ནི་གབ་བྱའི་སྒྲ་དེ་གབ་བྱེད་ལ། །འཇུག་ཁྱབ་ཆེ་བ་སླུ་བྱེད་གབ། །ཅེས་གབ་བྱའི་དོན་སྟོན་བྱེད་ཀྱི་མིང་ངམ་སྒྲ་དེ་གབ་བྱེད་ལ་འཇུག་པ་ཁྱབ་ཆེ་བའི་དབང་གིས་གབ་་བྱ་གབ་པར་བྱེད་པའོ། །
ལན། དངོས་པོ་དེའི་རིགས་དང་བྱ་བ་ཡོན་ཏན་རྫས་བཅས་གང་རུང་གསལ་བར་སྟོན་པའི་ཚིག་གཅིག་ཚིག་རྐང་གི་ཐོག་མ་དང་། ཐ་མ། བར་བཅས་གང་ན་གནས་པ་དེས་ཚིག་རྐང་གཞན་དག་གི་བརྗོད་དོན་གསལ་བར་བྱེད་པ་ཞིག་ལ་གསལ་བྱེད་་་་ཀྱི་རྒྱན་ཟེར། ནང་གསེས་ཀྱིས་དབྱེ་ན། རིགས་ཐོག་མའི་གསལ་བྱེད། བྱ་བ་ཐོག་མའི་གསལ་བྱེད། ཡོན་ཏན་ཐོག་མའི་གསལ་བྱེད།རྫས་ཐོག་མའི་གསལ་བྱེད། རིགས་བར་གསལ། བྱ་བ་བར་གསལ།རིགས་མཐའ་གསལ། བྱ་བ་མཐའ་གསལ། ཕྲེང་བའི་གསལ་བྱེད།འགལ་བའི་དོན་གསལ་བྱེད། དོན་གཅིག་གསལ་བྱེད། སྦྱར་བའི་གསལ་བྱེད་བཅས་བཅུ་གཉིས་ཡོད།
ལན། བྱ་དངོས་དང་བྱ་དངོས་ཀྱི་གནས་ལུགས་བརྗོད་པའི་ལས་ཅི་རིགས་ཤིག་རྩོམ་པ་པོའི་ཞིབ་གསལ་དག་གསུམ་ཐོན་་་་་པའི་ཚིག་གི་ཕྲེང་བས་དོན་འདུས་ཤིང་། གོ་སླ་བ་དང་རིམ་པ་མ་འཁྲུགས་པར་ཚགས་དམ་པའི་སྒོ་ནས་ཞིབ་བརྗོད་དང་འགྲེལ་་་་་་་་་བཤད་ཀྱི་ཚུལ་དུ་ངོ་སྤྲོད་པ་གཙོ་བོར་འཛིན་པའི་རྩོམ་རིགས་ལ་་་་་་གསལ་བཤད་རྩོམ་ཡིག་ཟེར། མཚོན་ཐབས་ཀྱི་སྒོ་ནས་དབྱེ་ན།འགྲེལ་བཤད་རང་བཞིན་གྱི་གསལ་བཤད་རྩོམ་ཡིག ཐོ་འགོད་རང་བཞིན་གྱི་གསལ་བཤད་རྩོམ་ཡིག མཚམས་སྦྱོར་རང་བཞིན་གྱི་གསལ་བཤད་རྩོམ་ཡིག རིག་རྩལ་རང་བཞིན་གྱི་གསལ་བཤད་རྩོམ་ཡིག ཉེར་སྤྱོད་རང་བཞིན་གྱི་གསལ་བཤད་རྩོམ་ཡིག་བཅས་ཡོད།
ལན། ལྷ་འདྲེའི་གཏམ་རྒྱུད་ཀྱི་མི་སྣ་གཙོ་བོ་ནི་ལྷ་འདྲེ་གདོན་སྲིན་སོགས་ཡིན་པ་དང༌། ནང་དོན་གྱི་ཆ་ནས་མང་ཆེ་བས་དངོས་ཡོད་འཚོ་བ་མཚོན་མོད། ཡིན་ནའང་དེ་ཡང་ཐད་ཀར་མཚོན་པ་ཞིག་མིན་པར་འཆར་ཡན་རིང་ལུགས་ཀྱི་འཕྲུལ་སྣང་དང་འོག་འགྱུ། ཁྱད་མཚར་བའི་གཏམ་རྒྱུད་བྱུང་རིམ་བཅས་བརྒྱུད་ནས་དངོས་ཡོད་འཚོ་བའི་ནང་མངོན་འགྱུར་བྱེད་དཀའ་བའི་ཕུགས་འདུན་མངོན་པ་ཞིག་སྟེ། དྲེའུ་རྟ་རྐང་གསུམ། ལྷ་རྟ་མགྲིན་དམར་པོའི་སྐྱེ་བ། ཉི་མའི་བུ་མོ་དང་ཟླ་བའི་བུ་མོ། སྐར་མའི་བུ་མོ།ཨ་མ་འདྲེ་མོ་སོགས་ལྟ་བུའོ། །
ལན། བརྗོད་པར་འདོད་པའི་དངོས་པོ་དེའི་ཡོན་ཏན་དང་བྱ་བ་སོགས་ལྷན་ཅིག་ཏུ་ཚོགས་པའི་དངོས་པོ་གཞན་དང་མཉམ་དུ་བརྗོད་པ་ཞིག་ལ་ལྷན་ཅིག་བརྗོད་པའི་རྒྱན་ཟེར། དེ་ལ་དབྱེ་ན་གསུམ་ཡོད་དེ། ཡོན་ཏན་ལྷན་ཅིག་བརྗོད་པ་དང༌། བྱ་བ་ཐ་དད་པ་ལྷན་ཅིག་བརྗོད་པ། བྱ་བ་གཅིག་པའི་ལྷན་ཅིག་བརྗོད་པ་དང་གསུམ་མོ། །
ལན། ལྷུག་རྩོམ་ཞེས་པ་ནི་དོན་དག་དང་མི་སྣ་བྱ་དངོས་སོགས་ལ་རང་ཉིད་ཀྱི་དྲན་ཚུལ་དང་བསམ་ཚུལ་ཇི་ལྟར་ཡིན་པ་དེ་་ལྟར་དུ་ཚིག་གི་རྣམ་པའམ་བརྗོད་སྟངས་གང་ལའང་བལྟ་མི་དགོས་པར་ལྷུག་ལྷུག་ཏུ་བྲིས་ཆོག་པ་ཞིག་ཡིན། འདི་རྩོམ་སྟངས་གཞན་དང་བསྡུར་ན་ཧ་ཅང་སྟབས་བདེ་ཞིང་ཚོད་འཛིན་གང་ཡང་མེད་་་པར་རང་མོས་ཀྱི་རང་བཞིན་ཤིན་ཏུ་ཤུགས་ཆེ་སྟབས། ཇི་བཞིན་བརྗོད་པའི་རྩོམ་ལ་སོགས་པ་དང་མཚུངས་པར་དུས་དང་དོན་གྱི་་་་སྔ་ཕྱི་གོ་རིམ་ཚགས་དམ་པའི་སྒོ་ནས་བྱུང་རིམ་ཆ་ཚང་ཞིག་དང་མི་སྣའི་གཟུགས་བརྙན་གསོན་པོ་ཞིག་བཞེངས་མི་ཐུབ་ནའང་། སྤྱི་ཚོགས་ཀྱི་གནད་དོན་ཞིག་དང་སྣང་ཚུལ་ཞིག་ལ་རང་ཉིད་ཀྱི་ལྟ་་་་་ཚུལ་བརྗོད་པ། ཡང་ན་དོན་དག་དང་མི་སྣ་གང་རུང་ཞིག་ལབསྟོད་པའམ་སྨད་པར་བྱེད་པ་སོགས་གནས་སྐབས་ཀྱི་དམིགས་་་་་་ཡུལ་དེ་འགྲུབ་པ་བྱུང་ན་ལྷུག་རྩོམ་གྱི་རྩོམ་འགན་གྲུབ་པ་ཡིན།ལྷུག་རྩོམ་ལ་དབྱེ་ན་ཡིད་ཀྱི་འགྱུར་བ་མཚོན་པའི་ལྷུག་རྩོམ་དང་།དོན་གྱི་བྱུང་བ་བརྗོད་པའི་ལྷུག་རྩོམ། དཔེ་གཞན་བརྒྱུད་དེ་མཚོན་པའི་ལྷུག་རྩོམ་བཅས་གསུམ་ཡོད།
ལན། སྐྱོན་མཚང་གི་རྣམ་པ་དེ་སྒྲིབ་བྱེད་དངོས་པོ་ཆོས་ཐུན་མོང་བ་ཞིག་བརྗོད་པའི་ཟོལ་གྱིས་སྦེད་པར་བྱེད་པ་གཉིས་ཀ་་་འདྲ་ཡང་། རྒྱན་སྔ་མའི་སྐབས་ཀྱི་ཆགས་པས་སྤུ་ལོང་རྒྱས་པ་ལྟ་བུའི་སྒྲིབ་བྱ་འོས་པ་དང་། ཕྱི་མའི་སྐབས་ཆགས་པ་སྐྱེས་པ་ལས་མཆི་མ་འབྱུང་བ་བསྒྲིབ་བྱ་འོས་པའི་ཁྱད་པར་ཡོད།
ལན། ཆ་ཤས་གཟུགས་བྱས་ཆ་ཅན་ནི། །གཟུགས་སུ་མ་བྱས་ཆ་ཤས་གཟུགས། །ཞེས་བརྗོད་བྱའི་དོན་གྱི་དངོས་པོ་དེའི་ཆ་ཤས་རྣམས་གཟུགས་སུ་བཀོད་ཅིང༌། ཆ་ཤས་ཅན་དེ་ཉིད་གཟུགས་སུ་མ་བཀོད་པ་ཞིག་ལ་ཟེར།
ལན། གཏུམ་མོ་གློ་བུར་ཉིད་དུ་ནི། །ཁྱོད་གདོང་མཆུ་ཡི་ཡལ་འདབ་གཡོ། །རྔུལ་གྱི་ཆུ་ཡི་ཐིགས་པ་ཡི། །དོག་པ་མུ་ཏིག་འོད་ཅན་འཛིན། །ཞེས་པ་དེའོ། །
ལན། ཆ་ཤས་དང་ཆ་ཤས་ཅན་གཉིས་ཀྱི་ནང་གི་ཆ་ཤས་རྣམས་དཔེའི་གཟུགས་སུ་བཀོད་ན་ཆ་ཤས་ཅན་གཟུགས་སུ་མིའགོད་པ་དང་། ཆ་ཤས་ཅན་དཔེའི་གཟུགས་སུ་བཀོད་ན་ཆ་ཤས་རྣམས་དཔེའི་གཟུགས་སུ་མི་འགོད་པས། ཆ་དང་ཆ་ཤས་གཉིས་གཟུགས་འགོད་བྱས་མ་བྱས་པའི་ཁྱད་པར་ནི་འདི་གཉིས་ཀྱི་མི་་་མཐུན་པའི་ཆོས་གཙོ་བོའོ། །
ལན། འདི་ལ་མཁས་པ་རྣམས་ཀྱིས་ངོས་འཛིན་ཚུལ་མི་འདྲ་བ་ཡོད་དེ། རྒྱལ་དབང་ལྔ་བའི་རྗེས་འབྲང་དང་བཅས་པས།ཆ་འདྲ་བ་གཅིག་གིས་ཅིག་ཤོས་དེ་སྒྲིབ་པ་ལྟ་བུ་ཆ་འགྲིག་གི་ཆ་ལ་་་ངོས་འཛིན་པ་དང་། ·སི་ཏུ་པཎ་ཆེན་དང་བོད་མཁས་པ་སོགས་ཀྱིས་ཆ་ཤས་ཀྱི་ཆ་ལ་ངོས་འཛིན་ནོ། །
ལན། ཆོས་འགོག་པའི་དོན་ནི། དགག་བྱའི་ཁྱད་ཆོས་དང་འགལ་བའི། །འགོག་བྱེད་བརྗོད་པ་ཆོས་འགོག་པ། །ཞེས་བརྗོད་པར་འདོད་པའི་དངོས་པོ་དེའི་ཁྱད་ཆོས་ཤིག་དགག་བྱར་བྱས་ཏེ། དེའི་འགོག་བྱེད་དུ་ཁྱད་ཆོས་དེ་དང་འགལ་བའི་ཆོས་གཞན་ཞིག་དངོས་པོ་དེར་ལྡན་པ་རྒྱུ་མཚན་དུ་བཀོད་ནས་འགོག་་་་པར་བྱེད་པ་ཞིག་ཡིན།
ལན། འདྲ་བའི་ཆ་ནི། དཔེ་དཔེ་ཅན་གཉིས་ཀྱི་མིང་དངོས་སུ་འགོད་པ་དང་། གཉིས་ཀར་མཚུངས་པ་གསལ་བྱེད་ཀྱི་སྒྲ་དངོས་སུ་སྦྱོར་བ། དཔེ་སྒོ་ནས་བརྗོད་འདོད་ཀྱི་དོན་ནམ་དཔེ་མཚོན་པར་བྱེད་པ། མི་འདྲ་བའི་ཆ་ནི། མཚུངས་ཆོས་བརྗོད་ཡོད་མེད་ཀྱི་ཁྱད་པར་ཡིན།
ལན། ཆོས་དཔེའི་མཚན་ཉིད་ནི། དཔེ་དང་དཔེ་ཅན་མཚུངས་པའི་ཆོས། །མཇུག་ཏུ་བཀོད་པ་ཆོས་དཔེར་འདོད། །ཅེས་དང་། དེའི་མཚན་གཞིར་བོད་མཁས་པས། ནེའུ་གསིང་གཡུ་ཡི་མཎྜལ་ཕྱིས་འདྲར་སྔོ། །མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ། །བུང་བའི་མགྲིན་སྒྲ་རྒྱུད་མངས་ལྟར་སྙན་པའི། །དཔྱིད་ཀྱི་དུས་འདི་ལྷ་ཡུལ་ལྟ་བུར་མཛེས། །ཞེས་བྱའོ། །
ལན། བརྗོད་བྱ་མི་དང་བྱ་བ་ལ་སོགས་པ་རྣམས་གནས་དུས་རང་བཞིན་ཡུལ་ཇི་ལྟར་ཡོད་པ་དེ་ལྟ་དེ་ལྟར་ཚུལ་བཞིན་རྩོམ་་ཡིག་ཏུ་འགོད་པར་བྱེད་པའི་རྩོམ་ཚུལ་ལ་བྱའོ། །ཇི་བཞིན་བརྗོད་པའི་རྩོམ་གྱི་བརྗོད་བྱ་གཙོ་བོ་ནི་མི་དང་བྱ་བ་གཉིས་ཡིན། གང་བརྗོད་པར་བྱ་བ་དེ་ཉིད་ལ་འཇུག་པའི་བྱེད་པ་པོ་མི་སུ་ཡིན་པ་་དང་། མི་དེས་བརྩམས་པའི་བྱ་བ་དེ་གང་ཞིག་ཡིན་པ་དང༌། དེ་དང་འབྲེལ་བའི་དུས་དང་གནས་གང་གང་ཡིན་པ་དང་། དེ་འབྱུང་བའི་རྐྱེན་དང་བརྒྱུད་རིམ་དང་འབྲས་བུ་ཇི་ལྟ་བུ་ཡིན་པ་བཅས་ནི་་ཇི་བཞིན་བརྗོད་པའི་རྩོམ་གྱི་བརྗོད་བྱ་ཡིན། ཇི་བཞིན་བརྗོད་པའི་རྩོམ་འབྲི་སྐབས་ཡིད་འཇོག་བྱེད་དགོས་པ་ནི། 1.མི་སྣའི་ཁྱད་ཆོས་འཛིན་དགོས་པ། 2.མི་སྣ་དང་འབྲེལ་བའི་དོན་དང་བྱ་བ་བརྗོད་དགོས་པ། 3.མི་སྣའི་རང་གཤིས་དང་བསམ་བློ་མཚོན་པའི་གནས་ཚུལ་ཞིབ་ཕྲ་འབྲི་དགོས་པ། 4.ཞིབ་འབྲི་བྱེད་པའི་དོན་དང་བྱ་བ་རྣམས་རྩོམ་གྱི་བརྗོད་བྱར་གཞིགས་ནས་གང་ལ་གང་འཚམས་ཀྱིས་་བཀོད་སྒྲིག་བྱེད་དགོས་པ་བཅས་སོ། །
ལན། ཇི་བཞིན་བརྗོད་པའི་རྩོམ་གྱི་རྒྱུ་རྐྱེན་དྲུག་ནི་དུས་ཚོད་དང་བྱ་ཡུལ། མི་སྣ། དོན་དག་གི་འབྱུང་རྐྱེན་དང་བརྒྱུད་རིམ།མཇུག་འབྲས་བཅས་དྲུག་གོ །
ལན། གཞལ་བྱ་དཔེ་ཅན་དང་འཇལ་བྱེད་དཔེ་གཉིས་མཚུངས་དགོས་པའི་ཕྱིར་འཇལ་བྱེད་དཔེའི་ངག་དོན་ལ་རྣམ་དབྱེ་གཉིས་པ་དང་། གསུམ་པ་སོགས་བྱ་བྱེད་ལས་གསུམ་གཙོ་བོར་གྱུར་པའི་བྱེད་ཅན་དྲུག་གང་རུང་དང་མ་འབྲེལ་བར་གང་ཡང་ཚིག་གི་དོན་ཙམ་གྱིས་གཞལ་བྱ་དོན་གྱི་ངག་དོན་འཇལ་མི་ཐུབ་པས་བྱེད་་་ཅན་དྲུག་གང་རུང་ངེས་པར་དུ་སྦྱོར་དགོས་སོ།།
ལན། འཇིགས་རུང་གི་ཉམས་ཀྱི་དོན་ནི། འཇིགས་སུ་རུང་བའི་རྒྱུ་གང་ལས། །སྐྲག་པའི་ཉམས་སྟོན་འཇིགས་རུང་ཉམས༎ཞེས་ལྟ་ན་བཟོད་པར་དཀའ་ཞིང་འཇིགས་སུ་རུང་བའི་རྒྱུ་གང་ཡང་རུང་བ་ཞིག་ལས་སྐྲག་པའི་རྣམ་འགྱུར་སྣ་ཚོགས་ཐོན་ནུས་པ་་་ཞིག་ཡིན། རྩ་བའི་དཔེར་བརྗོད་ནི། རྩེ་མོ་དག་ལ་མེ་གནས་པ།བརྒྱ་སྦྱིན་གྱི་ནི་རྡོ་རྗེ་གང་། །འདི་ནི་དྲན་ན་ལྷ་མིན་གྱི། །བུད་མེད་མངལ་ནི་ལྟུང་བར་བྱེད། །ཅེས་སོ། །
ལན། རྒྱ་གར་ཤར་ལྷོ་གཉིས་ཀས་ཐུན་མོང་དུ་འདོད་པའི་སྙན་ངག་གི་རྗེས་ཁྲིད་ཀྱི་རྒྱན་གསུམ་ནི། རྐང་པ་ལ་བསྐོར་བའི་རྗེས་ཁྲིད། ཚིག་ལ་བསྐོར་བའི་རྗེས་ཁྲིད། རིང་བར་ཐོས་པའི་རྗེས་ཁྲིད་གསུམ་མོ། །
ལན། བརྗོད་འདོད་ཀྱི་དཔེ་ཞེས་པའི་མིང་དེ་ནི་དཔེ་དང་དོན་གཉིས་ཀྱི་གང་ལའང་མ་བལྟས་པར། རྒྱན་དེ་འབྲི་བ་པོའམ་བརྗོད་པ་པོ་དེ་དཔེ་ཅན་དེ་ཉིད་ལ་མཚུངས་ཆོས་ལྡན་པའི་འོས་་་་་་པའི་དཔེ་ཞིག་བཀོད་པའི་སྐབས་སུ། རང་གི་བསམ་པས་བརྗོད་འདོད་ཀྱི་དབང་གིས་དཔེ་དེ་ལ་སྐྱོན་དང་ཡོན་ཏན་ཅི་འདྲ་ཡོད་་་་་ཀྱང་དཔེ་ཅན་དང་མཚུངས་པར་བརྗོད་པ་ཚིག་ཟིན་ལ་གསལ་བོར་བསྟན་པས། རྒྱན་དེ་འབྲི་བ་པོའམ་བརྗོད་པ་པོ་དེའི་བསམ་པས་བརྗོད་འདོད་ཀྱི་དབང་གིས་བཏགས་པར་མངོན་ནོ། །
ལན། སུམ་རྟགས་ཀྱི་དགོངས་དོན་དང་མཐུན་ཞིང་རྒྱས་བསྡུས་འཚམས་པ། ཚིག་ཉོག་མེད་ཅིང་གོང་འོག་ལྷུ་འགྲིག་པ།སྐབས་བབ་དང་འཚམས་པའི་དཔེ་དང་གཏན་ཚིགས་ལུང་འདྲེན་་་སོགས་ཀྱིས་དོན་གནད་དུ་ཐིངས་པ་བཅས་སོ། །
ལན། མཉམ་ཉིད་ཅེས་པ་ནི། བརྗོད་བྱའི་དཔེ་དང་དཔེ་ཅན་གཉིས་ལ་སྒྲ་གཅིག་དོན་གཉིས་མཉམ་པའི་སྒོ་ནས་དཔེ་དོན་་་་་གཉིས་ཀར་མཚུངས་ཆོས་མཉམ་ཉིད་དམ་བྱ་བ་མཉམ་དུ་འཇུག་་་་་་པས་མཉམ་ཉིད་ཅེས་བརྗོད་པ་ཡིན། སྦྱར་བའི་དཔེ་ལ་དཔེ་དོན་གཉིས་ཀྱི་ཕན་ཚུན་མཚུངས་པའི་ཁྱད་ཆོས་འདྲ་བ་དག་ལ་གཙོ་་་་བོར་དམིགས་ནས་མཚུངས་ཆོས་རྣམས་སྒྲ་དོན་ཅི་རིགས་ལ་སྦྱར་བ་དང་། མཉམ་ཉིད་ཀྱི་དཔེ་འདི་ནི། དཔེ་དོན་གཉིས་ཀྱི་མཚུངས་ཆོས་ཞར་ལ་ཐོན་ཞིང་། གཙོ་བོ་དཔེ་དོན་གཉིས་ཀྱི་ཁྱད་ཆོས་སོ་སོ་བ་དེ། ཡི་གེ་གཟུགས་གཅིག་པའམ་སྒྲ་མཉམ་གྱི་སྒོ་ནས་སྟོན་པ་ཡིན་ཞིང་། སྒྲའི་གཟུགས་གཅིག་པ་དེ་ཡང་ཚིག་གི་གཅོད་མཚམས་ཐ་དད་པ་དང་། མཚམས་སྦྱོར་ཡོད་མེད་ཀྱི་དབང་གིས་དཔེ་དོན་གཉིས་ཀ་ལ་སོ་སོར་དོན་མི་འདྲ་བ་རེ་སྟོན་པས་སྒྲ་མཉམ་པ་ཉིད་་་་་དུ་འགྲོ་བ་ལ་དགོངས་ནས་མཉམ་ཉིད་ཀྱི་དཔེ་ཞེས་ལོགས་སུ་་་་བསྟན་པའང་དགོས་པ་དང་བཅས་པའོ།།
ལན། སྙན་ངག་གི་སྐྱོན་བཅུ་ནི་དོན་ཉམས་པའི་སྐྱོན་དང་། དོན་འགལ་བའི་སྐྱོན། དོན་གཅིག་པའི་སྐྱོན། ཐེ་ཚོམ་ཅན་གྱི་སྐྱོན། རིམ་པ་ཉམས་པའི་སྐྱོན། སྒྲ་ཉམས་པའི་སྐྱོན། གཅོད་མཚམས་ཉམས་པའི་སྐྱོན། སྡེབ་སྦྱོར་ཉམས་པའི་སྐྱོན། མཚམས་སྦྱོར་ཉམས་པའི་སྐྱོན། ཡུལ་དང་དུས། སྒྱུ་རྩལ། འཇིག་རྟེན།རིགས་པ། ལུང་བཅས་དང་འགལ་བའི་སྐྱོན་བཅས་སོ། །
ལན། ཚད་མཐོ་ཞིང་སྙིང་བསྡུས་ཀྱི་སྒོ་ནས་སྤྱི་ཚོགས་འཚོ་བ་ཚུར་སྣང་བྱེད་པ་དང་། བརྩེ་དུང་གི་ཚད་ཡོངས་སུ་ལོངས་པ།འཆར་རྟོག་གིས་ཕྱུག་ཅིང་གཟུགས་སྣང་ཅན་དུ་གྱུར་པ། ཚིག་སྦྱོར་སྙན་ཞིང་འཇེབས་པས་ཐོས་ན་དགའ་བ་སྟེར་བ་བཅས་མང་བོ་ཡོད།
ལན། སྙན་ངག་གི་འགོག་རྒྱན་ཉེར་གསུམ་ནི་བྱུང་བ་འགོག་པ་དང་། མངོན་གྱུར་འགོག་པ། འབྱུང་འགྱུར་འགོག་པ།ཆོས་འགོག་པ། ཆོས་ཅན་འགོག་པ། རྒྱུ་འགོག་པ། འབྲས་བུ་འགོག་པ། རྗེས་གནང་གིས་འགོག་པ། དབང་གིས་འགོག་པ། མ་གུས་པས་འགོག་པ། ཤིས་བརྗོད་ཀྱིས་འགོག་པ། རྩུབ་མོས་འགོག་པ། གྲོགས་ཀྱིས་འགོག་པ། འབད་པས་འགོག་པ། གཞན་དབང་གིས་འགོག་པ། ཐབས་ཀྱིས་འགོག་པ། ཁྲོ་བས་འགོག་པ། སྙིང་རྗེས་འགོག་པ། འགྱོད་པས་འགོག་པ། ཐེ་ཚོམ་གྱིས་འགོག་པ།སྦྱར་བའི་འགོག་པ། དོན་གཞན་གྱིས་འགོག་པ། རྒྱུས་འགོག་པ་བཅས་སོ།།
ལན། སྙན་ངག་གི་ཉམས་དང་ལྡན་པའི་ཚིག་སྦྱོར་ནི། མིའི་རིགས་ཀྱི་སྤྱི་ཚོགས་ཐོག་གནས་པའི་འཚོ་བ་དངོས་ཀྱི་ནང་དོན་ཕུན་་་སུམ་ཚོགས་པ་རྣམས་རང་གི་བློ་ལ་འཆར་བ་དེ་གཞིར་བཟུང་། དེ་ཉིད་དཔེར་འགོད་གཟུགས་འགོད་ཀྱི་རྣམ་པའི་ཐོག་ནས་ལས་སྣོན་བྱས་ཏེ་མཚོན་པར་བྱེད་པའི་ནང་དོན་ཕུན་སུམ་ཚོགས་པ་ནི་སྤྱི་་ཚོགས་ཀྱི་འཚོ་བ་དངོས་ཁོ་ནའི་ཐོག་ནས་བྱུང་བ་ཡིན།
ལན། སྤྱིར་ཉམས་དང་འགྱུར་བ་ཞེས་པ་ནི། དགའ་བ་དང་ཁྲོ་བ་སོགས་ཡིད་ཀྱི་ཀུན་སློང་གཡོས་ནས་ཕྱི་ལུས་ངག་ཏུ་མ་ཤར་བའི་གནས་སྐབས་ནི་འགྱུར་བ་ཡིན་ལ། དེ་ཉིད་ཇེ་ཆེར་འཕེལ་ནས་བཞིན་འཛུམ་པའམ་ཁྲོ་གཉེར་བསྡུས་པ་ལྟ་བུ་ཕྱི་ལུས་ངག་ཏུ་ཤར་པ་་ནི་ཉམས་ཡིན་ནོ། །དེའི་ཕྱིར་ཁོང་ནས་དགའ་བའི་འགྱུར་བ་ལ་ཕྱི་རོལ་ཏུ་སྒེག་པའམ་རྩེད་འཇོའི་ཉམས་དང་། དགོད་བྲོ་བ་ལ་བཞད་གད་དམ་གད་མོ་དགོད་པའི་ཉམས་སོགས་མངོན་པ་ལྟ་བུའོ། །
ལན། སྙན་ངག་གི་ཐུན་མོང་བའི་རྒྱན་དེ་ལ་དབྱེ་ན་དོན་རྒྱན་དང༌། སྒྲ་རྒྱན། གབ་ཚིག་གི་རྒྱན་ཏེ་གསུམ་ཡོད། དེ་ཡང་རྗོད་བྱེད་ཀྱི་ཚིག་སྙན་ཞིང་འཇེབས་པའི་ཉམས་སྣ་ཚོགས་ཀྱི་སྒོ་ནས་གཙོ་བོ་བརྗོད་བྱ་དོན་གྱི་ཉམས་ཕུན་སུམ་ཚོགས་པའི་ཚིག་སྦྱོར་གྱི་་་ངག་ལ་དོན་རྒྱན་དང་། རྗོད་བྱེད་ཀྱི་ཚིག་གམ་སྒྲ་སྦྱོར་ཚུལ་གྱི་ཉམས་མི་འདྲ་བ་སྣ་ཚོགས་ཀྱི་སྒོ་ནས་གཙོ་བོ་སྒྲའི་རོ་ཉམས་ཕུན་་་་་སུམ་ཚོགས་པའི་ཚིག་སྦྱོར་གྱི་ངག་དེ་ལ་སྒྲ་རྒྱན། བརྗོད་བྱའི་དོན་དངོས་དེ་སྦ་བའི་ཕྱིར་ཐད་ཀར་རྟོགས་མི་ནུས་པའི་ཉམས་མཚར་་་་་དང་ལྡན་པའི་སྒོ་ནས་ཚིག་དོན་གཞན་གྱིས་བཀབ་ནས་རྗོད་པ་་་་་་གཙོ་བོར་བྱས་པ་ལ་གབ་ཚིག་གི་རྒྱན་ཞེས་བརྗོད་པ་ཡིན་ནོ། །དྲི་བ སྙན་ངག་གི་ཚིག་རྒྱན་སྦྱོར་ཚུལ་ལེགས་པར་ཤེས་ན་དགེ་མཚན་ཅི་ཡོད།
ལན། གཅིག་ནི་སྙན་ངག་གི་མཚན་ཉིད་སྟོན་པའི་གཞུང་ཡིན་ལ། དཔེར་ན། 《སྙན་ངག་མེ་ལོང་མ》 ལྟ་བུ་དང་། ཅིག་ཤོས་ནི་སྙན་ངག་གི་གཞུང་དེ་དང་མཐུན་པར་སྦྱར་བའི་སྙན་ངག་གི་་་་་བསྟན་བཅོས་ཡིན་ནོ། །དཔེར་ན། 《སྐྱེས་རབས་དཔག་བསམ་འཁྲི་ཤིང)ལྟ་བུ་ཡིན་ནོ། །
ལན། རང་བཞིན་བརྗོད་པ་དང་དཔེ་རྒྱན། གཟུགས་ཅན་གྱི་རྒྱན། གསལ་བྱེད་ཀྱི་རྒྱན། བསྐོར་བའི་རྒྱན། འགོག་པའི་རྒྱན། དོན་གཞན་བཀོད་པའི་རྒྱན། ལྡོག་པ་ཅན་གྱི་རྒྱན། སྲིད་པ་ཅན་གྱི་རྒྱན། བསྡུས་པའི་རྒྱན། ཕུལ་བྱུང་གི་རྒྱན། རབ་རྟོག་གི་རྒྱན། རྒྱུ་ཡི་རྒྱན། ཕྲ་མོའི་རྒྱན། ཆ་ཡི་རྒྱན། རིམ་པ་ཅན་གྱི་རྒྱན།དགའ་བའི་རྒྱན། ཉམས་ལྡན་གྱི་རྒྱན། གཟི་བརྗིད་ཅན་གྱི་རྒྱན།རྣམ་གྲངས་བརྗོད་པའི་རྒྱན། ཀུན་ཕན་གྱི་རྒྱན། རྒྱ་ཆེ་བའི་རྒྱན།བསྙོན་དོར་གྱི་རྒྱན། སྦྱར་བའི་རྒྱན། ཁྱད་པར་བརྗོད་པའི་རྒྱན།མཚུངས་སྦྱོར་གྱི་རྒྱན། འགལ་བའི་རྒྱན། སྐབས་མིན་བསྟོད་པའི་རྒྱན། ཟོལ་བསྟོད་ཀྱི་རྒྱན། ངེས་བསྟན་གྱི་རྒྱན། ལྷན་ཅིག་བརྗོད་པའི་རྒྱན། ཡོངས་བརྗེས་ཀྱི་རྒྱན། ཤིས་བརྗོད་ཀྱི་རྒྱན། རབ་སྤེལ་གྱི་རྒྱན། དགོངས་པ་ཅན་གྱི་རྒྱན་བཅས་སོ། །
ལན། སྙན་ངག་གི་ཟུང་ལྡན་གཙོ་བོ་དྲུག་ནི་བྱ་སླ་བ་རྐང་པ་དང་པོ་ལ་ཡོད་པ། བྱ་དཀའ་བ་གནས་གཞན་ན་ཡོད་པ།མཐའ་ཐོག་སྦྱར་བ། ཀུན་ཏུ་སྦྱར་བ། བསྲེས་པ། བཟློག་པའི་ཟུང་ལྡན་བཅས་སོ། །
ལན། སྙན་ངག་གི་གཟུགས་རྒྱན་ཉི་ཤུ་ནི་བསྡུས་པའི་གཟུགས་ཅན་དང་། མ་བསྡུས་པའི་གཟུགས་ཅན། བསྡུས་ཤིང་མ་བསྡུས་པའི་གཟུགས་ཅན། མཐའ་དག་གཟུགས་ཅན། ཆ་ཤས་གཟུགས་ཅན། ཆ་ཤས་ཅན་གཟུགས་ཅན། ཡན་ལག་གཟུགས་ཅན།ལྡན་པའི་གཟུགས་ཅན། མི་འོས་པའི་གཟུགས་ཅན། མི་མཉམ་པའི་གཟུགས་ཅན། ཁྱད་པར་གཟུགས་ཅན། འགལ་བའི་གཟུགས་ཅན།རྒྱུའི་གཟུགས་ཅན། སྦྱར་བའི་གཟུགས་ཅན། དཔེའི་གཟུགས་ཅན།ལྡོག་པ་ཅན་གྱི་གཟུགས་ཅན། འགོག་པའི་གཟུགས་ཅན། མཉམ་འཇོག་གི་གཟུགས་ཅན། གཟུགས་ཅན་གྱི་གཟུགས་ཅན། བསྙོན་དོར་གྱི་གཟུགས་ཅན་ནོ། །
ལན། སྙན་ངག་གི་ལུས་ཞེས་པ་ནི། སྨྲ་བ་པོའི་བརྗོདའདོད་ཀྱི་དངོས་པོ་གང་དང་གང་ཡིན་པ་དེ་རྗོད་བྱེད་ཚིག་གི་ཕྲེང་་བར་སྤེལ་བའི་ཚིག་སྦྱོར་དེ་ཡིན། ཚིག་སྦྱོར་གྱི་རྣམ་པའི་སྒོ་ནས་ཕྱེ་ན་ཚིགས་བཅད་དང་། ཚིག་ལྷུག ཚིག་བཅད་ལྷུག་སྤེལ་མ་བཅས་གསུམ་ཡོད།
ལན། སྙན་ངག་ཤེས་ན་ཚིག་རྒྱན་ལ་མི་རྨོངས་ཞེས་བསྔགས་པ་ལྟར། འདིར་ཚིག་རྒྱན་སྦྱོར་ཚུལ་གྱི་སྙན་ངག་ནི་བཤད་པར་བྱ་བའི་གཞི་ཡིན་ཞིང་། དེ་ཡང་སྙན་ངག མངོན་བརྗོད།སྡེབ་སྦྱོར། ཟློས་གར་བཞི་ནི་སྒྲ་རིག་པའི་ཡན་ལག་ཡིན་ལ། སྡེབ་སྦྱོར་དང་མངོན་བརྗོད་ནི་སྙན་ངག་ལ་ཉེ་བར་མཁོ་བ་དང༌། ཟློས་གར་ཀྱང་སྙན་ངག་གི་ཉམས་དང་ལྡན་པ་ལགས་པས། བརྡ་སྤྲོད་རིག་པ་བསླབས་རྗེས་སྙན་ངག་ལ་སྦྱངས་ན་སྒྱུ་རྩལ་གྱི་རང་བཞིན་་་ལྡན་པའི་རྩོམ་ཡིག་རང་གིས་འབྲི་ཐུབ་པ་དང༌། ཀློག་ཐུབ་པ། གོ་བ་ལོན་ཐུབ་པ་བཅས་ལ་ཕན་ཐོགས་ཆེན་པོ་ཡོད་པས། སྙན་ངག་སྒྲ་རིག་པའི་ཁོངས་སུ་བཞག་པ་ཡིན་ནོ། །
ལན། ཤིས་པར་བརྗོད་པ་དང༌། ཕྱག་བྱ་བ། དངོས་པོ་ངེས་པར་བསྟན་པ་གསུམ་ལ་སྙན་ངག་ཆེན་པོ་ལ་འཇུག་པའི་སྒོ་་་་་གསུམ་ཟེར།
ལན། སྤྱིར་གཞུང་ཆེན་པོ་དག་ལ་ཐོག་མར་ཤིས་པར་བརྗོད་པ་དང་། རྩོམ་པར་དམ་བཅའ་བ་དང་། བློ་ལྡན་སྙན་པར་སྐུལ་བ་སོགས་གཞུང་གི་སྦྱོར་བ་དང༌། དེ་ནས་གཞུང་དངོས་གཞི་ལ་འཇུག་པ་དང་། བར་བར་དུ་སྙན་ཚིག་གི་ངལ་གསོའི་ཚིག མཇུག་ཏུ་དགེ་བ་བསྔོ་བ་སོགས་ནི་གཞུང་ཆེན་པོའི་རྩོམ་ལུགས་ཡིན།
ལན། སྤྱིར་སྙན་ངག་དང་སྙན་ངག་གི་གཞུང་གཉིས་ལ་ཁྱད་པར་ཡོད་དེ། སྙན་ངག་སྨྲ་བ་རྣམས་ཀྱིས་འདི་ལ་མུ་བཞི་འབྱེད་སྲོལ་ཡོད་པ་ཡིན་ཏེ། སྙན་ངག་ཡིན་ལ་སྙན་ངག་གི་གཞུང་མ་ཡིན་པ་དཔག་བསམ་འཁྲི་ཤིང་ལྟ་བུ། སྙན་ངག་གི་གཞུང་ཡིན་ལ་སྙན་ངག་མ་ཡིན་པ་སྙན་ངག་མེ་ལོང་མ་ལྟ་བུ། གཉིས་ཀ་ཡིན་དབྱངས་ཅན་དགྱེས་གླུ་ལྟ་བུ། གཉིས་ཀ་མ་ཡིན་པ་སུམ་རྟགས་ཀྱི་གཞུང་ལྟ་བུ་ཞེས་གསུངས་པ་ལྟར་རོ། །
ལན། སྙན་ངག་ནི་རིག་གནས་ཆེ་བ་ལྔའི་ནང་ནས་སྒྲ་རིག་པའི་ཡན་ལག་ཡིན་པས། སྤྱིར་བཏང་དུ་སྒྲ་རིག་པའི་ཡན་ལག་དུ་འདོད་པ་ལ་འགལ་བ་མེད་དོ། །འགྲེལ་བ་ལ་ལར། སྙན་ངག་སྒྲ་རིག་པའི་ཡན་ལག་མིན་ཏེ། དེ་གཉིས་ཀྱི་ཁྱད་ཆོས་ཐ་དད་ཡིན་པས་བཟོ་རིག་གི་ངག་བཟོའི་ཁོངས་སུ་གཏོགས་ཞེས་གསུངས་ཀྱང་།དེ་ལྟར་ན། སྒྲ་རིག་པའང་བཟོ་རིག་གི་ཁོངས་སུ་གཏོགས་རུང་བ་ཤིན་ཏུ་གསལ་བས་སྙན་ངག་སྒྲ་རིག་པའི་ཁོངས་སུ་གཏོགས་པར་་་་བྱས་ན་ལེགས་པར་འདོད་དོ།
ལན། སྐྱེ་སྟོབས་ཀྱི་ཤེས་རབ་ཆེ་བ། བརྩོན་པ་ལྡན་པ།སྔོན་བྱུང་གི་གཏམ་རྒྱུད་དང༌། མངོན་བརྗོད། སུམ་རྟགས། དེ་མིན་གཞུང་ལུགས་མང་བོ་ལ་ལྟ་རྒྱ་ཆེ་དགོས་པ་སོགས་ཡིན།
ལན། དུས་རབས་བཅུ་གཉིས་དང་བཅུ་གསུམ་གྱི་ནང་དུ་ས་པཎ་གྱིས་མཁས་འཇུག་གི་ནང་དུ་ཐོ་རེ་ལོང་ངེ་ཞིག་བསྒྱུར།རྗེས་སུ་འགྲོ་མགོན་ཆོས་རྒྱལ་འཕགས་པའི་སྐུ་རིང་ལ་ས་སྐྱའི་་གཙུག་ལག་ཁང་དུ་པཎྜི་ཏ་ལཀྵིམ་ཀ་ར་དང་ལོ་ཙཱ་བ་ཤོང་སྟོན་རྡོ་་་་རྗེ་རྒྱལ་མཚན་གཉིས་ཀྱིས་གཞུང་རྫོགས་པར་བསྒྱུར། དཔང་ལོ་ཙཱ་བས་འཆད་ཉན་གྱི་སྒོ་ནས་རྒྱ་ཆེར་སྤེལ་བ་ཡིན།དྲི་བ སྙན་ངག་མེ་ལོང་མའི་དངོས་བསྟན་གྱི་ལེའུ་དང་པོའི་རྒྱན་བཅུ་ནི་གང་དག་ཡིན།
ལན། གྲོང་ཁྱེར་དང་རྒྱ་མཚོ། རི། དུས། ཉི་ཟླ་འཆར་ནུབ། སྐྱེད་མོས་ཚལ། ཆུའི་རོལ་རྩེད། ཆང་འཐུང་བ། གཉིས་སྦྱོར་གྱི་དགའ་སྟོན། དུས་བཏབ་སྟེ་མ་ཚོགས་པ། གཉེན་བསུ་བ།གཞོན་ནུ་སྐྱེ་བ། དེ་ཉིད་སྐྱེད་འཕེལ། འདུན་གྲོས་བྱེད་པ། ཕོ་ཉའི་མངའ་ཐང་དར་བ་སོགས་བཅུ་འགྲོ་འོང་། གཡུལ་འཐབ་པ།བདུན་ནོ། །
ལན། ལུས་རྒྱན་སྐྱོན་བསལ་ཏེ་དོན་གསུམ་གྱི་ནང་དུ་བསྡུས་ཡོད་དེ། ལུས་དེ་ལ་ཚིགས་བཅད། ལྷུག་པ། བཅད་ལྷུག་སྤེལ་མ་གསུམ་དང༌། རྒྱན་ལ་ཐུན་མོང་མ་ཡིན་པའི་རྒྱན་དང་ཐུན་མོང་བའི་རྒྱན་ཏེ་གཉིས་ཡོད་ལ། ཐུན་མོང་མ་ཡིན་པའི་རྒྱན་དེ་ལའང་སྦྱར་བ་དང་རབ་དྭངས་སོགས་བཅུ་ཡོད་པ་དང༌། ཐུན་མོང་བའི་རྒྱན་དེ་ལའང་དོན་རྒྱན། སྒྲ་རྒྱན། གབ་ཚིག་གི་རྒྱན་ཏེ་གསུམ་མོ། །སྐྱོན་བསལ་ལ་དོན་ཉམས། དོན་འགལ། དོན་གཅིག་པ་་ལ་སོགས་པའི་སྐྱོན་སྤོང་ཚུལ་བཅུ་ཡོད་དོ། །
ལན། ཤེས་རིག་གསལ་ཞིང་བློ་གྲོས་ཀྱི་རྩལ་ལས་སྙན་ངག་གི་ཚིག་སྦྱོར་ཅི་རིགས་རྩོམ་ནུས་པའི་ངག་སྒོ་ཡངས་པ་དང༌། འཚོ་བའི་ཉམས་མྱོང་ཡོད་པ། སྔོན་བྱུང་གི་གཏམ་རྒྱུད་དང་མིང་གི་མངོན་བརྗོད་སོགས་མང་དུ་ཐོས་པ་དང་། གཞུང་ལུགས་སྤྱི་དང་ལྷག་པར་སྙན་གཞུང་མང་བོར་ལྟ་རྒྱ་ཆེ་ཞིང་རྩོམ་རྩལ་གོམས་པར་་་བྱེད་པ་བཅས་ཡིན།
ལན། རིག་གནས་ཆེ་བ་ལྔའི་ནང་ཚན་བཟོ་རིག་པའི་བསྟན་བྱ་བཟོ་ལ་ལུས་ངག་ཡིད་ཀྱི་བཟོ་གསུམ་དུ་དབྱེ་བ་ལས།སྙན་ངག་ངག་བཟོར་གཏོགས་པར་མ་ཟད། ངག་བཟོའི་གཙོ་བོར་གཏོགས་ཞེས་སྔོན་བྱོན་བོད་ཀྱི་མཁས་པ་ཚོས་མཛད་པའི་ཐུན་མོང་རིག་གནས་ཀྱི་རྣམ་གཞག་སྟོན་པའི་གཞུང་མང་བོ་ན་གསུངས་ཡོད།དེ་ལྟར་གསུངས་པ་དོན་ལ་གནས་ཤིང་རྒྱུ་མཚན་ཆེ་སྟེ། འདིར་དེའི་ཚུལ་ཅུང་ཟད་གོ་སླ་བར་བརྗོད་ན། སྙན་ངག་ནི་བཟོ་བཀོད་ཕུལ་དུ་བྱུང་བའི་སྐད་ཆའི་སྒྱུ་རྩལ་ཞིག་ཡིན་ཞིང་། དེས་ཀློག་པ་པོའི་ཡིད་ལ་འགྱུར་བ་བསྐྱེད་པ་དང༌། མཛེས་རྟོག་གི་ཚོར་བའམ་མཛེས་སྣང་ཁྱད་པར་ཅན་བསྐྱེད་པའི་བྱེད་ལས་ནི། སྒྱུ་རྩལ་གྱི་ཉམས་ལ་བརྟེན་ནས་བྱུང་བ་ཡིན། དེའི་ཕྱིར་རང་རེའི་སྙན་ངག་གི་རྩ་བའི་གཞུང་ན། ཉམས་དང་འགྱུར་བ་དག་གིས་གཏམས་ཞེས་དང་། །སྙན་པ་ཉམས་ལྡན་ཚིག་དང་ནི། །དངོས་པོ་ལ་ཡང་ཉམས་གནས་པ། །སྦྲང་རྩི་སྤྱོད་པ་སྦྲང་རྩིས་བཞིན། །གང་གིས་བློ་ལྡན་དགའ་བྱེད་པའོ། །ཞེས་དང་། ངེས་པར་རྒྱན་རྣམས་ཀུན་ལ་ཡང་། །དོན་གྱི་ཉམས་དག་སྦྱིན་པར་བྱེད། །ཅེས་སྙན་ངག་ལ་ཉམས་གལ་ཆེ་ཚུལ་ལན་དུ་མར་བསྟན་ཡོད། ཉམས་ཞེས་པ་ཀློག་པ་པོའི་ཡིད་ངོར་བརྗོད་བྱའི་དངོས་པོའི་དོན་སྤྱི་གསལ་བྱེད་ཀྱི་ཚུགས་ཀ་དང་། ཁ་དོག རྣམ་འགྱུར་སོགས་གསལ་ལེར་འཆར་རུང་གི་སྒྱུ་རྩལ་གྱི་སྣང་བརྙན་ལ་གོ་ནའང་འགལ་བ་མེད་ལ། དེ་ལྟ་བུའི་ཉམས་དེ་ནི་རྩོམ་མཁན་གྱིས་ངག་གི་སྦྱོར་བ་ལ་བརྟེན་ནས་རི་མོ་མཁན་གྱིས་ལྷ་རིས་་འབྲི་བ་ལྟར་ཞིབ་ཚགས་ཀྱི་ལས་ཀ་ལ་བརྟེན་ནས་ཐོན་དགོས་པ་་་་་་ཡིན་ཕྱིར། སྙན་ངག་ངག་བཟོར་གཏོགས་པར་གསུངས་ནའང་མི་འགལ་ལོ། །
ལན། རྩ་བར། སྙན་པ་གྲོང་བ་ཉིད་མིན་སྐྱེས། །བརྗོད་བྱ་ཡི་ནི་ཉམས་དག་བསྟན། །འདིར་ནི་ཉམས་བརྒྱད་དབང་བྱས་ཏེ། །ཚིག་རྣམས་ཉམས་དང་ལྡན་པར་བཤད། །ཅེས་གསུངས་པ་བཞིན།ལེའུ་དང་པོའི་སྙན་པ་ནི་གྲོང་ཚིག་སྤངས་པའི་ཚིག་སྦྱོར་གྱི་་་་་་བརྗོད་བྱའི་དོན་ཇི་སྙེད་པ་མ་ལུས་པ་དང་འབྲེལ་བའི་རྗོད་བྱེད་་སྤྱིའི་སྙན་པའི་ཉམས་བསྟན་པ་དང་། ལེའུ་གཉིས་པའི་ཉམས་ལྡན་གྱི་རྒྱན་ནི་ཉམས་བརྒྱད་པོ་ཁོ་ན་བརྗོད་བྱར་བྱས་པས་སྤྱི་དང་བྱེ་་་་་བྲག་གི་ཁྱད་པར་ཡོད་དོ།།
ལན། སྙན་རྩོམ་གྱི་ཁྱད་ཆོས་གཙོ་བོ་བཞི་ནི། བརྩེ་དུང་གིས་ཕྱུག་པ། གཅིག་སྡུད་ཀྱི་རང་བཞིན་ལྡན་པ། འཆར་སྒོ་ཕུན་སུམ་ཚོགས་པ། སྒྲ་གདངས་ཀྱི་ཉམས་འགྱུར་མངོན་པར་གསལ་བ་བཅས་ཡིན།
ལན། སྙན་རྩོམ་གསར་བ་ནི་སྲོལ་རྒྱུན་སྙན་རྩོམ་དང་མི་འདྲ་བར་ཤོ་ལོ་ཀའི་ངེས་པ་མེད་ལ། ཚིག་རྐང་ཕན་ཚུན་བར་ཚེག་ཁྱིམ་གྱི་གྲངས་ཀྱང་སྙོམས་མི་དགོས་པ། རྩོམ་པ་པོའི་བསམ་པའི་བརྩེ་དུང་གི་འཕེལ་རིམ་བཞིན། ཚིག་རྐང་རིང་ཐུང་སྣ་ཚོགས་གང་བདེར་བྲིས་ཆོག་པའི་དེང་དུས་གསར་དུ་དར་བའི་སྙན་རྩོམ་གྱི་རྣམ་པ་ཞིག་ལ་ངོས་འཛིན་དགོས།
ལན། བརྗོད་འདོད་ཀྱི་དངོས་པོ་དེ་ལ་ཆོས་དང་ཆོས་ཅན་གཉིས་སུ་ཕྱེ་བའི་ཆོས་ཀྱི་ཁྱད་ཆོས་ལ་བསྙོན་པ་ནི་ཆོས་ལ་བསྙོན་པ་བརྗོད་འདོད་ཀྱི་དངོས་པོ་དེ་ཡུལ་ཡུལ་ཅན་གཉིས་སུ་ཕྱེ་དང་།བའི་ཡུལ་གྱི་བྱེད་ལས་ལ་བསྙོན་པ་ནི་ཡུལ་ལ་བསྙོན་དོར་བ་དང་།བརྗོད་འདོད་ཀྱི་དངོས་པོ་དེའི་རང་བཞིན་དངོས་གང་ཡིན་པ་དེར་བསྙོན་པ་ལ་རང་བཞིན་གྱི་བསྙོན་དོར་ཞེས་གཙོ་ཆེ་ཆུང་གི་སྒོ་ནས་་འཇོག་དགོས་པའི་ཁྱད་པར་ཡོད་དོ། །
ལན། རྒྱན་འདི་གཉིས་ཀ་བསྙོན་འདིང་བ་འདྲ་ཡང་།བསྙོན་དོར་གཟུགས་ཅན་གྱི་སྐབས་བསྙོན་འདིང་བའི་ཤུགས་ལ་་་་་་དཔེ་དང་དཔེ་ཅན་ཧ་ཅང་འདྲ་བར་གོ་ཐུབ་པ་ཞིག་དང༌། བསྙོན་དོར་རྒྱན་གྱི་སྐབས་བསྙོན་འདིང་བ་དེས་དོན་གཞན་ཅུང་ཟད་གོ་་་་ནུས་པའི་ཁྱད་པར་ཡོད།
ལན། ལེའུ་དང་པོའི་ཏིང་འཛིན་གྱི་རྒྱན་ནི་ཁྱད་པར་གྱི་ཆོས་དེ་འཇིག་རྟེན་ལ་གྲགས་པ་དང་དངོས་པོ་རང་ལ་སྦྱར་ན་མི་་་་་མཛེས་པས་བཏགས་པ་གཞན་ཞིག་ལ་སྦྱར་ནས་མཛེས་པར་བརྗོད་་པ་གཙོ་བོ་དང་། ཏིང་འཛིན་རབ་རྟོག་ལ་རབ་རྟོག་གསལ་བྱེད་ཀྱི་བཞིན་སྒྲ་ལྟ་བུ་ངེས་པར་ཚང་བར་བྱས་ནས་དངོས་པོའི་གནས་་ཚུལ་གཞན་དུ་སྒྲོ་བཏགས་པ་ཙམ་གྱིས་ཆོག་པའི་ཁྱད་པར་ཡོད་དོ།།
ལན། གཏན་འབེབས་ཀྱི་དཔེ་དང་རྨད་བྱུང་གི་དཔེ་གཉིས་ཀའི་སྐབས་སུ་དཔེ་དེ་དཔེ་ཅན་ལས་ཅུང་ཟད་དམན་པའི་ཚུལ་དུ་་་་་བརྗོད་པ་འདྲ་ཡང༌། རྨད་བྱུང་གི་དཔེ་ནི། དཔེ་དེ་ལ་ཡོན་ཏན་དེ་འདྲ་ཞིག་མེད་པ་གཞིར་བཟུང་བའི་སྟེང་ནས་གལ་ཏེ་ཡོན་ཏན་དེ་་་་་འདྲ་ཞིག་ཡོད་སྲིད་ན་དཔེ་ཅན་དང་མཚུངས་སོ་ཞེས་བརྗོད་པ་དང་།གཏན་འབེབས་ཀྱི་དཔེ་ནི་དཔེ་དེ་ལ་མི་ལྡན་པའི་ཁྱད་ཆོས་དཔེ་ཅན་་ལ་ཡོད་པར་ངེས་པ་རྙེད་དེ་ཐེ་ཚོམ་བཅད་ནས་གཏན་ལ་འབེས་་་་་་པར་བྱེད་པ་ལྟ་བུའི་ཁྱད་པར་ཡོད་དོ།།
ལན། རྒྱན་འདིའི་སྐབས་སུ་དཔེ་ཅན་དེ་ནི་དཔེ་ལས་ཅུང་ཟད་ལྷག་པའི་ཡོད་ཏན་དེ་ལ་རྒྱུ་མཚན་གཏན་ཚིགས་བཀོད་ནས་་་་དཔེ་ཅན་དེ་ཉིད་ཡིན་པར་ངེས་པ་བརྗོད་པའི་ཕྱིར་ན་ངེས་པའི་་་་་་་དཔེ་ཞེས་བརྗོད་པར་དོན་ལ་མི་འགལ་མོད། འོན་ཀྱང་གོང་དུ་ངེས་པའི་དཔེ་ཞེས་པའི་མིང་དེ་བྱུང་ཟིན་པས་དེ་ལྟར་བརྗོད་པར་དགོས་པ་ཆེན་པོ་མི་འདུག་པར་སེམས་སོ། །སྤྱིར་ན་འདིའི་སྐབས་སུ་དཔེ་ལ་ཡོད་པའི་སྐྱོན་དེ་དཔེ་ཅན་ལ་མེད་པ་དང་། དཔེ་ཅན་ལ་ཡོད་པའི་ཡོན་ཏན་དེ་དཔེ་ལ་མེད་པའི་ཁྱད་པར་དེའི་སྒོ་ནས་དཔེ་་ཅན་དེ་ཉིད་ཡིན་པར་གཏན་ལ་འབེབས་པར་བྱེད་པས་ན་གཏན་་་་་འབེབས་ཀྱི་དཔེ་ཞེས་བརྗོད་ན་ལེགས་པར་འདོད་དོ།།
ལན། རྒྱན་འདི་གཉིས་ཀྱི་ཁྱད་པར་ནི། མཚུངས་པ་ཤུགས་ལ་བསྟན་ཅིང་འབྱེད་ཆོས་གཙོ་བོར་སྟོན་པ་འདྲ་ཡང་། རྟེན་གྱི་ལྡོག་པ་ཅན་ནི་རྟེན་ནམ་བརྟེན་སའི་གནས་ཐ་དད་པའི་དབྱེ་བ་་ཙམ་དང་། དཔེ་ལས་དཔེ་ཅན་ལྷག་པའི་ལྡོག་པ་ཅན་ལ་དཔེ་ལས་དཔེ་ཅན་དེ་ཡོན་ཏན་ལྷག་པ་དང་ལྡན་པའི་ཁྱད་པར་ཚིག་ཟིན་ལ་་དངོས་སུ་ཐོན་པ་ཞིག་ཡིན་ནོ། །
ལན། འདི་གཉིས་ཀྱི་ཁྱད་པར་ནི། རྟེན་གྱི་ལྡོག་པ་ཅན་ལ་འབྱེད་བྱེད་རྟེན་ཐ་དད་ཀྱི་ཁྱད་པར་བཀོད་ནས་ཕན་ཚུན་མཚུངས་་་་པ་ཤུགས་བསྟན་དང་མི་མཚུངས་པ་གཙོ་བོར་བརྗོད་པ་དང༌། ཕུལ་བྱུང་གི་དཔེ་ལ་དཔེ་དང་དཔེ་ཅན་གཉིས་གང་དུ་མཐོང་བའི་གནས་་་ཐ་དད་པ་ཙམ་མ་གཏོགས་སྒོ་ཀུན་ནས་མཚུངས་ཞེས་དཔེ་དོན་ཕན་་་་ཚུན་མཚུངས་པ་གཙོ་བོར་སྟོན་པ་ཞིག་ཡིན་ནོ། །
ལན། རྟོགས་བརྗོད་ཅེས་པ་ནི་སྐྱེ་བོ་ཞིག་གིས་མི་ཚེ་ཧྲིལ་བོའམ་ཡང་ན་དུས་མཚམས་ཤིག་གི་རིང་ལ་ལས་དོན་དང༌། སློབ་སྦྱོང་། འཚོ་བ་སོགས་ཀྱི་ཐད་འཕྲིན་ལས་ཇི་ལྟར་སྤེལ་བའི་ཚུལ་སྒྲོ་བཏགས་སྤངས་ནས་ལོ་རྒྱུས་དང་རྩོམ་རིག་ཟུང་དུ་འབྲེལ་བའི་ཆ་་་་ནས་ངག་གི་ཕྲེང་བར་བཀོད་པའི་རྩོམ་ལུགས་ཤིག་ལ་ཟེར་བ་ཡིན།
ལན། རྟོགས་བརྗོད་རྩོམ་ཡིག་འབྲི་སྐབས་དོ་སྣང་བྱེད་དགོས་པའི་གནད་དོན་ནི། |.རྟོགས་བརྗོད་རྩོམ་ཡིག་གི་སྲོག་རྩ་ནི་དངོས་དོན་མཚོན་རྒྱུ་དེ་ཡིན། 2.ལོ་རྒྱུས་ཀྱི་མི་སྣར་གདེང་འཇོག་གནད་ལ་ཁེལ་བ་བྱེད་དགོས། 3.རྟོགས་བརྗོད་རྩོམ་འབྲིའི་རྒྱུ་ཆ་ཁུངས་དག་འཚོལ་སྡུད་བྱེད་དགོས་པ་བཅས་ཡིན།
ལན། 1.ངག་ཐོག་ནས་བྱུང་བའི་རྩོམ་འབྲིའི་རྒྱུ་ཆ་འཚོལ་སྡུད་བྱེད་དགོས་པ། .ཡིག་ཐོག་ནས་བྱུང་བའི་རྩོམ་འབྲིའི་རྒྱུ་ཆ་འཚོལ་སྡུད་བྱེད་དགོས་པ། 3.དོན་དག་དངོས་ལས་བྱུང་བའི་རྩོམ་འབྲིའི་རྒྱུ་ཆ་འཚོལ་སྡུད་བྱེད་དགོས་པ། .4.འབྲི་བྱའི་མི་སྣ་དངོས་ལ་བཅར་འདྲི་མང་ཙམ་བྱས་ཏེ་རྒྱུ་ཆ་ཨང་དང་པོ་འཚོལ་སྡུད་བྱེད་་རྒྱུ་ནི་དེ་བས་གལ་ཆེན་ཡིན།
ལན། 1.སྐུ་བལྟམས་པའི་སྐོར། 2.ན་ཚོད་ཀྱི་མྱུ་གུ་ཤིན་ཏུ་ཕྲ་བའི་དུས་ཀྱི་སྤྱོད་ཚུལ་སྐོར། 3.མི་ལུས་རྟེན་བཟང་ལ་ཡོན་ཏན་འཕེལ་བའི་སྐོར།4.འཆད་ཉན་སྤེལ་ཏེ་གཞན་དོན་བསྐྱངས་པའི་སྐོར། 5.ཕྱག་རྗེས་ཀྱི་སྐོར། 6.མཛད་པ་ཐ་མའི་སྐོར་བཅས་ཡིན།
ལན། འདི་གཉིས་ཀྱི་ཁྱད་པར་ལ། 《ཚངས་སྲས་བཞད་>ལས། ཚིག་གི་གཅོད་མཚམས་ཐ་དད་ལ་བརྟེན་ནས་དོན་སོ་སོར་སྟོན་དགོས་པ་འདྲ་ཡང་། རྒྱ་སྐད་དུ་མཉམ་ཉིད་སྐབས་མཚམས་སྦྱོར་ཁོ་ནས་ཚིག་ཐ་དད་དུ་འབྱེད་པ་དང་། རྒྱན་འདིར་དགག་ཚིག་དང་ཉེར་བསྒྱུར་ཡོད་མེད་སོགས་ཀྱིས་ཐ་དད་དུ་འབྱེད་དགོས་པའི་ཁྱད་པར་ཡོད་ཀྱང་། བོད་སྐད་དུ་སྒྲའི་མཚམས་སྦྱོར་སོགས་མི་འོང་བས། མཉམ་ཉིད་ཀྱི་སྐབས་གཙོ་བོ་དཔེ་དོན་མཚུངས་པར་སྦྱོར་བྱེད་ཀྱི་མཚུངས་གསལ་གྱི་སྒྲ་ངེས་པར་དགོས་པ་དང་། རྒྱན་འདི་ལ་ཁྱད་གཞི་ཁྱད་ཆོས་དག་སྒྲ་སྦྱར་ཙམ་ལས་དེ་གཉིས་འདྲ་བའམ་མཚུངས་པར་བརྗོད་པ་གཙོ་བོ་མ་ཡིན པམཚུངས་གསལ་གྱི་སྒྲ་འཇོག་མི་དགོས་པའི་ཁྱད་པར་ཡོད་དོ། །
ལན། ཐབས་ཀྱིས་འགོག་པ་ནི། རྙེད་དཀའི་ཐབས་མང་བཀོད་བྱས་ནས། །།དོན་དེ་གྱིས་ཞེས་ཐབས་ཀྱིས་འགོག །ཅེས་འགྲུབ་པར་དཀའ་བའི་ཐབས་ལམ་མང་བོ་བཀོད་དེ་ཁྱོད་ལ་དེ་་་་འདྲའི་བྱ་ཐབས་ཡོད་ན་བདག་ལ་དགོས་ཞེས་སྨྲས་པའི་སྒོ་ནསའགོག་པ་ཞིག་ཡིན། དེའི་དཔེར་བརྗོད་ལ་རྩ་བར། མགོན་པོ་འབྲལ་བ་བསྐྱོད་པར་བགྱི། །གང་གིས་མིག་བསྒོས་བདག་ལ་ནི། །འདོད་པས་བསྣུན་དུ་མི་མཐོང་བའི། །མཐོང་མིན་མིག་སྨན་བདག་ལ་སྩོལ། །ཞེས་སོ། །
ལན། རྗོད་བྱེད་ཀྱི་ཚིག་གང་དུ་ཡི་གེའི་གཟུགས་དང་སྒྲ་གདངས་སྔོན་རྗེས་ཡོད་མེད་སོགས་མཚུངས་པར་སྦྱར་བ་ལས་ཚིག་་་་་སྦྱོར་མཛེས་ཤིང་བརྗོད་བྱའི་དོན་ཡང་འགལ་བ་དང་འབྲེལ་མ་ཆགས་པ་སོགས་མིན་པའི་སྒོ་ནས་ལེགས་པར་སྟོན་ནུས་པ་ཞིག་ལ་སྒྲ་རྒྱནཞེས་ཟེར་རོ། །སྒྲ་རྒྱན་ལ་རྩ་བའི་དབྱེ་བ་རྣམ་པ་གསུམ་ཡོད་དེ། 1. ཡི་གེ་བསྐོར་བའི་ཟུང་ལྡན་དང་། 2.བྱ་དཀའ་བའི་རྣམ་གྲངས་གཞན་དང་། 3.དབྱངས་སོགས་ངེས་པའི་བྱ་དཀའ་བ་བཅས་སོ། །
ལན། གཉིས་ཀ་ཐེ་ཚོམ་གྱི་སྒོ་ནས་འུད་བརྗོད་པ་འདྲ་ཡང་། སྔ་མའི་སྐབས་ཀྱི་ཐེ་ཚོམ་དེས་དཔེ་དོན་འདྲ་ཆེ་བར་བརྗོད་ཅིང༌། ཕྱི་མའི་སྐབས་ཀྱི་ཐེ་ཚོམ་དེས་བརྗོད་བྱའི་དངོས་པོ་དེ་ཕུལ་དུ་བྱུང་བའམ་ངོ་མཚར་བར་བརྗོད་པའི་ཁྱད་པར་ཡོད།
ལན། འདི་གཉིས་ཡིད་གཉིས་ཟ་བའི་ཆ་ནས་འདྲ་ཡང་།ངེས་པ་ཕུལ་བྱུང་སྐབས་ཀྱི་ཐེ་ཚོམ་དེ་ངེས་ཚིག་གིས་སེལ་ནས་ཐེ་་་་་་ཚོམ་ཆོད་པར་བྱེད་ཅིང་། སྔ་མ་དེ་ལྟར་མ་ཡིན་པར་ཐེ་ཚོམ་དེས་བརྗོད་བྱ་ཕུལ་དུ་བྱུང་བར་བརྗོད་པ་ཙམ་ཡིན་པའི་ཁྱད་ཡོད། འཇུ་མི་ཕམ་པས་ངེས་པ་ཕུལ་བྱུང་གི་རྒྱན་འདི་ཐེ་ཚོམ་ཕུལ་བྱུང་གི་རྒྱན་གྱི་བྱེ་བྲག་ཏུ་འདོད་དོ། །
ལན། ལན། དཔེ་ཅན་དང་དཔེ་གཉིས་ཀྱི་ཁྱད་གཞི་དང་ཁྱད་ཆོས་རེ་རེ་ནས་དཔེ་ཅན་དཔེའི་གཟུགས་སུ་ཚང་བར་བཀོད་པས་་་་མཐའ་དག་གཟུགས་ཅན་ཞེས་བརྗོད་པ་ཡིན་ནོ།
ལན། མཐའ་དག་གཟུགས་ཅན་ནི་ཡན་ལག་དང་ཡན་ལག་ཅན་ནམ། ཁྱད་གཞི་ཁྱད་ཆོས་མཐའ་དག་གི་སྒོ་ནས་དཔེ་ཅན་དཔེའི་གཟུགས་སུ་བཀོད་དེ། དཔེ་དང་དཔེ་ཅན་མཚུངས་པར་བརྗོད་པ་ཞིག་ཡིན་ལ། ཆ་ཤས་གཟུགས་ཅན་ནི་དཔེ་ཅན་གྱི་ཁྱད་ཆོས་གང་ཡིན་པ་དེའི་ཆ་ཤས་ཁོ་ན་དཔེའི་གཟུགས་སུ་བཀོད་པལས། དཔེ་ཅན་གྱི་ཆ་ཤས་ཅན་གཟུགས་སུ་མ་བཀོད་པ་ཞིག་ཡིན།
ལན། འདི་གཉིས་ཀྱི་ཁྱད་པར་ལ། སྙན་ངག་ཞེས་འབྱུང་བ་ནི། སྙན་ངག་གི་ཚིག་སྦྱོར་བཟང་བོ་འབྱུང་བར་བྱེད་པའི་ཆ་ནས་བཏགས་པ་ཡིན་པས། སྙན་ངག་མེ་ལོང་མ་ནི། དས་འཕུལ་ཅན་གྱི་སྙན་དངགས་དང་། དཔག་བསམ་འཁྲི་ཤིང་དང་སྐྱེས་རབས་སོ་བཞི་བ་སོགས་ལྟ་བུ་ནི་དས་འཕུལ་མེད་པའི་སྙན་ངག་གོ་་ཞེས་བརྗོད་མོད། འོན་ཀྱང་སྔར་བྱུང་སྙན་འགྲེལ་རྣམས་དང་ད་ལྟའི་ལག་ལེན་ཁྲོད་དུ་དེ་ལྟར་མ་ངེས་པས་བརྡ་གསར་རྙིང་གི་ཁྱད་་པར་ལས་གཞན་མེད་པར་འདོད་དོ། །
ལན། 《ཚངས་སྲས་བཞད་སྒྲ》ལས། དེ་ཉིད་བརྗོད་པ་ལ། འདི་ནི་བཞིན་ཉིད་པད་མ་མིན་ཞེས་དཔེ་དཔེ་ཅན་ལ་བརྟགས་ཤིང་དཔྱད་པས་མཐར། དངོས་པོ་དེ་ཉིད་རྟོགས་ནས་དཔེ་པདྨ་མ་ཡིན་པར། དཔེ་ཅན་མཛེས་མ་ཡི་གདོང་དངོས་ཡིན་པར་བརྗོད་པ་ལྟ་བུ་དང་། འའདི་ལ་འདི་ནི་གདོང་མིན་འདི་པད་མ་ཞེས། གདོང་གི་དངོས་པོ་དེ་ལ་བསྙོན་དོར་ནས་པད་མ་ལ་སོགས་པའི་གཟུགས་་སུ་བཀོད་པ་ལྟ་བུ་ཡིན་ནོ། །གཞན་ཡང་དེ་ཉིད་བརྗོད་པ་ནི་དཔེ་དཔེ་ཅན་ལ་བརྟགས་ཤིང་དཔྱད་པའི་མཐའ་དངོས་པོ་དེ་ཉིད་ནི་་་་དཔེ་མ་ཡིན་པར་དཔེ་ཅན་དེ་ཉིད་ཡིན་པར་བརྗོད་པ་དང་།བསྙོན་དོར་གཟུགས་ཅན་ནི་དཔེ་ཅན་གྱི་དངོས་པོ་དེ་ལ་མངོན་་་་་་་སུམ་དུ་བསྙོན་དོར་ནས་དཔེ་ཉིད་ཡིན་པར་བརྗོད་དེ། དཔེ་དང་ངོ་བོ་གཅིག་ཏུ་བྱས་ཤིང་དོན་ལ་དཔེ་ཅན་ཁྱད་འཕགས་སུ་བྱས་ནས་་་སྟོན་པ་ཞིག་ལ་བྱའོ། །
ལན། བོད་མཁས་པའི་རྗེས་འབྲང་དང་བཅས་པས་བཞེད་པ་ལྟར་ན་བསྐོར་བྱའི་ཡུལ་ལམ་དངོས་པོ་ཐ་དད་ཅན་འགའ་ཞིག་ལ་་སྐོར་བྱེད་ཀྱི་ཚིག་དེ་བརྗོད་བྱའི་དོན་གཅིག་ཏུ་འགྱུར་ཞིང་རྗོད་བྱེད་་་ཀྱི་ཚིག་གམ་བརྗོད་ཚུལ་མི་འདྲ་བ་དུ་མས་ཡང་ཡང་བསྐྱར་ཟློས་ཀྱི་་་་་ཚུལ་དུ་བསྐོར་བྱའི་དངོས་པོ་དེ་དག་ལ་བསྐོར་པས་ན་དོན་བསྐོར་བ་་ཞེས་བརྗོད་པ་དང་གཅིག ལྔ་པ་ཆེན་མོ་དང་སྣར་ཐང་ལོ་ཙཱ་བའི་རྗེས་འབྲང་དང་བཅས་པས་བསྐོར་བྱའི་ཡུལ་ལམ་དངོས་པོ་གཅིག་་་་་་མིང་གི་རྣམ་གྲངས་མི་འདྲ་བ་དུ་མས་བརྗོད་དེ། དེ་ལ་སྐོར་བྱེད་ཀྱི་ཚིག་དོན་གཅིག་པ་ཡིན་མི་དགོས་པར་རྗོད་བྱེད་མི་འདྲ་བ་དུ་མས་་་་་ཡང་ཡང་བསྐོར་བས་ན་དོན་བསྐོར་བ་ཞེས་བརྗོད་པའི་ལུགས་དང་གཉིས་ཡོད་ལ་སྔ་མ་རྒྱུག་ཆེའོ།།
ལན། དོན་རྒྱན་སོ་ལྔའི་ནང་གསེས་བདུན་པ་དོན་གཞནབཀོད་པའི་རྒྱན་ནི། བརྗོད་འདོད་ཀྱི་དངོས་པོ་འགའ་ཞིག་དམ་བཅའི་ཚུལ་དུ་སྔོན་ལ་བཀོད་ནས། དེ་དང་རིགས་མཚུངས་པའི་དོན་གཞན་ཞིག་སྒྲུབ་བྱེད་ཀྱི་ཚུལ་དུ་བཀོད་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་བརྒྱད་ནི་ཀུན་ཁྱབ་ཀྱི་དོན་གཞན་བཀོད་པ་དང་། ཁྱད་པར་ལ་གནས་པའི་དོན་གཞན་བཀོད་པ། སྦྱར་བ་ཅན་གྱི་དོན་གཞན་བཀོད་པ། འགལ་བ་ཅན་གྱི་དོན་གཞན་བཀོད་པ།མི་འོས་པའི་དོན་གཞན་བཀོད་པ། འོས་པའི་དོན་གཞན་བཀོད་པ།འོས་ཤིང་མི་འོས་པའི་དོན་གཞན་བཀོད་པ། མི་འོས་ཤིང་འོས་པའི་དོན་གཞན་བཀོད་པ་བཅས་སོ།།
ལན། ངེས་པར་ཚང་དགོས་པའི་ཆ་རྐྱེན་གསུམ་ནི།བསྒྲུབ་བྱ་སྔོན་ལ་བཀོད་པ་དང་། དེའི་སྒྲུབ་བྱེད་ཀྱི་ཚིག་ནུས་པ་ཅན་བཀོད་པ། སྒྲུབ་བྱེད་དེ་ཡང་བསྒྲུབ་བྱ་ལས་དོན་གཞན་ཞིག་ཡིན་པ་དང་བཅས་གསུམ་མོ།།
ལན། དྲག་ཤུལ་ཉམས་ཀྱི་དོན་ནི། ཁྲོས་པའི་ཉམས་ཀྱིས་ཕྱི་རོལ་ཏུ། །དྲག་ཤུལ་ཆེ་སྟོན་དྲག་ཤུལ་ཉམས། །ཞེས་ཁྲོ་བར་བྱ་བའི་ཡུལ་གང་ཡང་རུང་བ་ལ་ཁྲོས་པའི་ཉམས་དང་ལྡན་པས་ཕྱི་རོལ་ཏུ་དྲག་ཤུལ་ཆེ་བའི་རྣམ་འགྱུར་སྟོན་པར་བྱེད་པའི་ཚིག་ཅིག་་་ཡིན། དེའི་རྩ་བའི་དཔེར་བརྗོད་ནི། གང་གིས་ནག་མོ་བདག་མདུན་ནས། །སྐྲ་ནས་བཟུང་སྟེ་དྲངས་གྱུར་པ། །བསྟན་དཀའ་སྡིག་ཅན་ཐོབ་པ་འདི། །སྐད་ཅིག་འཚོ་བར་འགྱུར་རམ་ཅི། །ཞེས་སོ། །
ལན། འདས་པ་འགོག་པའི་མཚན་ཉིད་ནི། བྱུང་ཟིན་དོན་དེར་མིན་པའི་བློ། །སྐྱེས་པ་འགོག་པ་འདས་པ་འགོག །ཅེས་སྔར་ནས་གྲགས་ཤིང་གྲུབ་ཟིན་པའི་དོན་དེར་མི་སྲིད་སྙམ་པའི་བློ་་་སྐྱེས་པ་དགག་བྱར་བྱས་ནས་དེ་འགོག་པའི་ཕྱིར་དུ་རྒྱུ་མཚནགཞན་བཀོད་པ་ཞིག་ཡིན། དེའི་མཚོན་བྱར་རྩ་བ་ལས། ལུས་མེད་ཀྱི་ནི་མེ་ཏོག་གི །མདའ་ལྔས་ཀུན་ལས་རྒྱལ་བར་གྱུར། །ཅེས་པ་མི་སྲིད་ཡང་ན་ནི། །དངོས་པོའི་ནུས་པ་རྣམ་པར་བཀྲ །ཞེས་དང་དེའི་མཚན་གཞིར་དབྱངས་ཅན་དགའ་བློས། དཔལ་ལྡན་ཟླ་བས་རི་མོའི་བ་དྲུས་ལས། །འོ་མ་བཞོས་པས་བདེན་ཞེན་བཟློག་ཅེས་པ།།མི་སྲིད་ཡང་ན་རྟེན་ཅིང་འབྲེལ་བྱུང་གི །ནུས་མཐུ་ཚུར་མཐོང་བསམ་བརྗོད་ཡུལ་ལས་འདས། །ཞེས་སོ། །
ལན། དཔེ་དང་དཔེ་ཅན་སོ་སོའི་ཆོས། །ཕན་ཚུན་ལྡན་པ་ལྡན་པའི་གཟུགས། །ཞེས་པ་ལྟར་དཔེ་དང་དཔེ་ཅན་གཉིས་པོ་སོ་སོའི་ཁྱད་ཆོས་རྣམས་ཕན་ཚུན་གཉིས་ཀར་ལྡན་པའི་སྒོ་ནས་་དཔེ་ཅན་དཔེའི་གཟུགས་སུ་བཀོད་པ་ཞིག་ཡིན།
ལན། ལྡན་པའི་གཟུགས་ཅན་ནི་དཔེ་ཡི་ཁྱད་ཆོས་དཔེ་ལ་ལྡན་པ་དང་། དཔེ་ཅན་གྱི་ཁྱད་ཆོས་དཔེ་ཅན་ལ་ལྡན་པའི་རྨང་གཞིའི་ཐོག་དཔེ་ཅན་དཔེའི་གཟུགས་སུ་བཀོད་ཅིང་། མཚུངས་གསལ་གྱི་སྒྲ་མི་ལྡན། དཔེའི་གཟུགས་ཅན་ནི་གཟུགས་སུ་འགོད་བྱའི་དཔེ་ཅན་དེ་དང་དཔེ་གཉིས་ཆོས་མཐུན་པ་མཚུངས་གསལ་གྱི་སྒྲ་སྦྱར་ནས་སྟོན་པ་ཡིན་ནོ། །
ལན། ཁྱད་པར་ནི། ལྡན་པ་སྟེ་ཕན་ཚུན་འགྲོགས་ཤིང་ལྷན་ཅིག་ཏུ་གནས་པར་འོས་པ་དཔེར་བཀོད་པ་དེ་ལ་ལྡན་པའི་་་་་གཟུགས་ཅན་དང་། ཕན་ཚུན་མི་ལྡན་པ་སྟེ་ལྷན་ཅིག་ཏུ་འགྲོགས་ཤིང་གནས་པར་མི་འོས་པའི་ཐ་དད་པ་དག་དཔེར་བཀོད་པ་ལ་མི་་ལྡན་པའི་གཟུགས་ཅན་ཟེར་བ་ཡིན།
ལན། དོན་རྒྱན་སོ་ལྔའི་ནང་གསེས་བརྒྱད་པ་ལྡོག་པ་ཅན་གྱི་རྒྱན་ནི་སྒྲ་དོན་གང་རུང་གི་སྒོ་ནས་དཔེ་དང་དོན་གཉིས་མཚུངས་་པར་གྱུར་པ་ལས་སླར་ཁྱད་ཆོས་འདྲ་མིན་གཞན་ཞིག་གི་སྒོ་ནས་མི་་་་་མཚུངས་པར་དབྱེ་བ་འབྱེད་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་བཅུ་ནི་གཅིག་གི་ལྡོག་པ་ཅན་དང༌། གཉིས་ཀྱི་ལྡོག་པ་ཅན།སྦྱར་བའི་ལྡོག་པ་ཅན། འགོག་པའི་ལྡོག་པ་ཅན། གཏན་ཚིགས་ཀྱི་ལྡོག་པ་ཅན། རྟེན་གྱི་ལྡོག་པ་ཅན། དཔེ་ལས་དཔེ་ཅན་ལྷག་པའི་ལྡོག་པ་ཅན། མཚུངས་ཆོས་འབྱེད་བྱེད་གཉིས་ཀ་སྒྲས་ཟིན་པའི་ལྡོག་པ་ཅན། མཚུངས་ཆོས་ཤུགས་དང་འབྱེད་བྱེད་སྒྲས་ཟིན་པའི་ལྡོག་པ་ཅན། ·རིགས་མཐུན་འབྱེད་པའི་ལྡོག་པ་ཅན་བཅས་སོ། །
ལན། ལྡོག་པ་ཅན་གྱི་རྒྱན་ལ་ཁྱད་གཞི་དངོས་པོ་གཉིས་མཚུངས་པར་སྦྱར་ཟིན་ནས་སླར་ཡང་མི་མཚུངས་པར་འབྱེད་པཙམ་ཡིན་པ་དང་། འགལ་བ་ཅན་གྱི་སྦྱར་བའི་རྒྱན་འདིར་སྒྲ་ལ་སྦྱར་པས་ཁྱད་གཞིའི་སྐབས་ཕྱོགས་གཉིས་ཀ་ལ་མི་འགལ་ཞིང་། དེ་གཉིས་ཀྱི་ཁྱད་ཆོས་རྣམས་སྒྲས་འདོར་ལེན་བྱས་ནས་སྦྱར་གཞིའི་་་་་ཁྱད་གཞི་དང་མི་འགལ་ལ། སྦྱར་ཆོས་ཀྱི་ཁྱད་གཞི་ལ་འགལ་བར་གནས་པ་གཙོ་བོར་སྟོན་པའི་ཁྱད་པར་ཡོད་དོ། །
ལན། ལྡོག་པ་ཅན་གྱི་རྒྱན་དང་དཔེ་རྒྱན་གཉིས་ནི་མཚུངས་ཆོས་འགས་དངོས་ཤུགས་གང་རུང་དུ་མཚུངས་པར་བསྟན་པ་འདྲ་ན་་ཡང་། ལྡོག་རྒྱན་ལ་སླར་མི་མཚུངས་པར་ལྡོག་པའི་འབྱེད་བྱེད་ཀྱི་སྒྲ་དང་ལྡན་པའི་ཁྱད་པར་ཡོད་དོ། །
ལན། 《དབྱངས་ཅན་ཞལ་ལུང》ལས། བསྡུས་བརྗོད་དོན་ལ་བསམས་ནས་དེ་འདྲ་བའི། །དཔེ་ཉིད་བརྗོད་དགོས་འདིར་ནི་ཚིག་མེད་པ། །བརྡ་འམ་མདངས་ཙམ་ཞིག་གིས་སྟོན་པ་ཁྱད།ཅེས་གསུངས་པ་བཞིན། བསྡུས་བརྗོད་ནི་དོན་དེ་ལ་བསམས་ནས་དཔེ་ཞིག་བརྗོད་པ་ཡིན་ལ། འདིར་ཕྲ་མོ་ནི་ཚིག་མེད་པར་བརྡའམ་མདངས་ཙམ་ཞིག་གིས་དོན་སྟོན་ཚུལ་གྱི་རྒྱན་ཡིན་པ་ནི་མི་འདྲད་་་་་་བའི་ཁྱད་པར་ཡིན།དཔེ་ཅན་དེའི་ཁྱད་ཆོས་སམ་ཡོན་ཏན་གྱི་ཕྱོགས་གཅིག་གིས་དཔེ་དང་མཚུངས་པ་མ་ཡིན་པར། དཔེ་ཅན་དེའི་ཁྱད་ཆོས་དུ་མ་བསྡུས་ནས་དཔེ་དང་མཚུངས་པར་སྦྱོར་བ་ཚིག་ཟིན་ལ་་་དངོས་སུ་ཐོན་པས་དཔེ་ཅན་གྱི་སྟེང་གི་ཁྱད་ཆོས་དུ་མ་ཕྱོས་་་་་་གཅིག་ཏུ་བསྡུས་པ་ཡིན་ནོ།།དཔེ་དང་དཔེ་ཅན་གཉིས་བར་གྱི། །འབྲེལ་སྒྲ་བསྡུས་པ་བསྡུས་པའི་གཟུགས།།ཞེས་དང་དེའི་མཚན་གཞི་ནི། དཔུང་པ་འཁྲི་ཤིང་ལག་པ་ནི། །པད་མ་རྐང་པ་ཡལ་འདབ་གཡོ། །ཞེས་མཚན་གཞིར་བོདམཁས་པས ཁྱོད་ཞལ་པདྨ་མཚར་སྡུག་འདབ་ཡངས་པ། ཚེམས་ཕྲེང་གེ་སར་རོ་འཛིན་བུང་བ་གཡོ། །ལང་ཚོ་རྨད་བྱུང་དཔྱིད་དཔལ་དར་བ་མོ། །དབྱངས་ལྡན་མཐོ་རིས་སྐྱེད་ཚལ་དེ་ཁོ་ན།
ལན། དཔེ་ཅན་དེའི་ཁྱད་ཆོས་སམ་ཡོན་ཏན་གྱི་ཕྱོགས་གཅིག་གིས་དཔེ་དང་མཚུངས་པ་མ་ཡིན་པར། དཔེ་ཅན་དེའི་ཁྱད་ཆོས་དུ་མ་བསྡུས་ནས་དཔེ་དང་མཚུངས་པར་སྦྱོར་བ་ཚིག་ཟིན་ལ་་་དངོས་སུ་ཐོན་པས་དཔེ་ཅན་གྱི་སྟེང་གི་ཁྱད་ཆོས་དུ་མ་ཕྱོས་་་་་་གཅིག་ཏུ་བསྡུས་པ་ཡིན་ནོ།།དྲི་བ། བསྡུས་པའི་གཟུགས་ཅན་གྱི་མཚན་ཉིད་ག་འདྲ་ཡིན།
ལན། བསྡུས་པའི་གཟུགས་ཅན་གྱི་མཚན་ཉིད་ནི། དཔེ་དང་དཔེ་ཅན་གཉིས་བར་གྱི། །འབྲེལ་སྒྲ་བསྡུས་པ་བསྡུས་པའི་གཟུགས། །ཞེས་དང་དེའི་མཚན་གཞི་ནི། དཔུང་པ་འཁྲི་ཤིང་ལག་པ་ནི། །པད་མ་རྐང་པ་ཡལ་འདབ་གཡོ། །ཞེས་མཚན་གཞིར་བོད་མཁས་པས། ཁྱོད་ཞལ་པདྨ་མཚར་སྡུག་འདབ་ཡངས་པ། ཚེམས་ཕྲེང་གེ་སར་རོ་འཛིན་བུང་བ་གཡོ། །ལང་ཚོ་རྨད་བྱུང་དཔྱིད་དཔལ་དར་བ་མོ། །དབྱངས་ལྡན་མཐོ་རིས་སྐྱེད་ཚལ་དེ་ཁོ་ན། །ཞེས་བྱའོ། །
ལན། བསྡུས་པའི་གཟུགས་ཅན་དང་མ་བསྡུས་པའི་གཟུགས་ཅན་གཉིས་ཀྱི་དོན་དེ་དཔེའི་ངོ་བོར་བཀོད་པ་འདྲ་ཡང་།མི་འདྲ་ས་ནི་དཔེ་ཅན་དང་དཔེའི་བར་གྱི་རྣམ་དབྱེ་དྲུག་པ་འབྲེལ་་སྒྲའི་ཕྲད་བསྡུས་མ་བསྡུས་དེའོ། །སྤྱིར་ན་གཟུགས་ཅན་གྱི་རྒྱན་ཐམས་ཅད་ལ་རྒྱན་འདི་གཉིས་དང་ཡང་ན་འདི་གཉིས་ཚོགས་པ་་་་གསུམ་པོ་གང་རུང་ལས་མ་འདས་པའོ། །
ལན། དཔེ་དང་དཔེ་ཅན་བར་གྱི་འབྲེལ་སྒྲ་འགའ་ཞིག་བསྡུས་ཤིང་། འགའ་ཞིག་མ་བསྡུས་པ་ལ་བཤད། རྒྱུ་མཚན་ནི་མ་བསྡུས་པའི་སྐབས་དཔེ་ཅན་དཔེའི་གཟུགས་སུ་བཀོད་པ་ཙམ་དང་།བསྡུས་གཟུགས་སྐབས་དཔེ་དོན་གཉིས་ངོ་བོ་གཞི་མཐུན་དུ་བརྗོད་་དགོས་པ་ཞིག་ཡིན།
ལན། གནས་བསྟོད་རྩོམ་ཡིག་གི་འབྲི་སྟངས་ལ། རྩོམ་པ་པོས་བརྗོད་བྱར་གྱུར་པའི་གནས་གང་ཞིག་གི་སྣོད་ཀྱི་ཆགས་ཚུལ་་་་དང་བཅུད་ཀྱི་རྣམ་པ་ལ་རྟོག་བཟོ་མ་ཡིན་པའི་ཚིག་གིས་དོནདངོས་དང་མཐུན་པའི་བསྟོད་པ་བྱས་ཏེ། གནས་དེ་ཉིད་གཞན་ལ་ངོ་སྤྲོད་དང་མཚམས་སྦྱོར་གྱི་ཚུལ་དུ་བརྗོད་པ་དང༌། དེ་ཡང་རྩོམ་ལུས་བཅད་ལྷུག་སྤེལ་མ་གང་རུང་ལ་སྙན་ངག་གི་ཚིག་རྒྱན་ཕུན་སུམ་ཚོགས་པས་སྤྲས་པའི་ཁྱད་ཆོས་སོགས་ལྡན་ནོ། །དྲི་བ རྣམ་གྲངས་བརྗོད་པའི་རྒྱན་འདི་བསྡུས་བརྗོད་ཀྱི་རྒྱན། ཕྲ་མོའི་རྒྱན། ཆའི་རྒྱན་བཅས་དང་མི་འདྲ་བའི་ཁྱད་པར་ཅི་ཡིན།
ལན། འདིར་རྣམ་འགྱུར་ཞེས་པ་ནི་དཔེར་ན་ངོ་བོ་གསེར་ཡིན་པ་ལ་རྣམ་འགྱུར་གྱི་གནས་སྐབས་རྣ་རྒྱན་དང་གདུ་བུ་ལ་་་་སོགས་པའི་ཁྱད་པར་ཐ་དད་པ་བཞིན་འདིར་ཡང་རྣམ་འགྱུར་གྱི་་་་གནས་སྐབས་ཙམ་བུད་མེད་ཀྱི་གདོང་གི་རྣམ་པ་སྣང་བ་མ་གཏོགས་ངོ་བོའམ་རང་བཞིན་ནི་ཟླ་བ་དང་། པདྨའི་མཛེས་པ་གཅིག་ཏུ་མཚུངས་པར་བརྗོད་པ་ཡིན་པ་ལྟ་བུའོ།།
ལན། ཟླ་བོ་དངོས་པོའི་དཔེ་ནི་དཔེ་དཔེ་ཅན་མཚུངས་སྒྲ་དངོས་སུ་མ་སྨྲས་ཀྱང་། འདྲ་བའི་དོན་ཤུགས་ལ་རྟོགས་པར་བྱེད་པ་ལས་ཚིག་ཕྱི་མ་དེ་སྔ་མ་སྒྲུབ་བྱེད་དུ་གྱུར་པ་མ་ཡིན། དོན་གཞན་བཀོད་པའི་རྒྱན་ནི། ཕྱི་མར་བཀོད་པའི་དོན་དེ་སྔ་མ་དང་འདྲའམ་མི་འདྲ་གང་ཡང་རུང་། གཙོ་བོ་སྔ་མ་དེ་སྒྲུབ་བྱེད་དུ་འགྱུར་བ་ཁོ་ན་འགོད་དགོས་པའི་ཁྱད་པར་ཡོད་དོ།།
ལན། ཁྱད་པར་ནི། དཔེ་དང་དཔེ་ཅན་ཐ་དད་དུ་བཀོད་ནས་དེ་གཉིས་འདྲ་བར་སྦྱོར་བ་ལ་དཔེ་རྒྱན་དང་། དཔེ་ཅན་དཔེའི་ངོ་བོར་བཀོད་ནས་དེ་གཉིས་གཅིག་ཏུ་སྒྲོ་བཏགས་ནས་སྦྱོར་བ་ལ་གཟུགས་རྒྱན་ཟེར་བ་ཡིན། འདྲ་ས་ནི་གཉིས་ཀ་དཔེ་ཅན་གྱི་སྟེང་ལ་དཔེ་བཀོད་ནས་མཚུངས་པ་སྒྲས་ཟིན་ནམ་ཤུགས་བསྟན་་་་་གང་རུང་གིས་སྟོན། མི་འདྲ་ས་ནི་གཟུགས་རྒྱན་དེ་དཔེ་ཅན་དཔེའི་ངོ་བོར་བཀོད་ནས་ཐ་དད་དུ་མི་སྣང་བ་ལྟ་བུར་བྱས་པའོ། །
ལན། གང་མཚོན་བྱེད་ཀྱི་དཔེ་ལ་ཁྱད་ཆོས་ཅི་འདྲ་ཡོད་པ་བཞིན་དུ་མཚོན་བྱ་དོན་གྱི་དཔེ་ཅན་ལའང་དེ་ལྟར་ཡོད་པའམ་་་འདྲ་མཚུངས་སུ་གནས་པ་དེ་ལ་དཔེ་རྒྱན་ཞེས་བྱ་བ་ཡིན་མོད།ཁྱད་ཆོས་ཅི་ཡོད་ཚང་དགོས་པས་མ་ཁྱབ་སྟེ། དཔེར་ན། ཁྱོད་ཞལ་ཆུ་སྐྱེས་གཞོན་ནུ་ཇི་བཞིན་མཛེས་ཞེས་པ་ལྟ་བུ་ལ་མཚོན་ན། ཞལ་དང་ཆུ་སྐྱེས་གཉིས་ཀྱི་ཁྱད་ཆོས་མཛེས་པ་ལ་སོགས་པའི་མཚུངས་་་་ཆོས་དུ་མ་ཡོད་ཀྱང་། མཚོན་བྱའི་ཁྱད་ཆོས་ཅི་ཡོད་མ་ངེས་ཏེ།ཞལ་དེ་ལ་ད་དུང་མིག་དང་སྨིན་མ་ལ་སོགས་པའི་ཁྱད་ཆོས་གང་མང་ཡོད་ལ། མཚོན་བྱེད་ཀྱི་དཔེ་ཆུ་སྐྱེས་ལ་མེད་པས་རྟོགས་སླའོ།།
ལན། དོན་རྒྱན་སོ་ལྔའི་ནང་གསེས་གཉིས་པ་དཔེ་རྒྱན་ནི་མཚོན་བྱེད་དཔེ་དང་མཚོན་བྱ་དོན་གྱི་དཔེ་ཅན་གཉིས་ཕན་ཚུན་འདྲ་བའམ་མཚུངས་པར་སྟོན་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་སུམ་ཅུ་སོ་གཉིས་ནི་ཆོས་དཔེ་དང་། དངོས་དཔེ།བཟློག་པའི་དཔེ། ཕན་ཚུན་གྱི་དཔེ། ངེས་པའི་དཔེ། ངེས་པ་མེད་པའི་དཔེ། བསྡུས་པའི་དཔེ། ཕུལ་བྱུང་གི་དཔེ། རབ་བཏགས་ཀྱི་དཔེ། རྨད་དུ་བྱུང་བའི་དཔེ། རྨོངས་པའི་དཔེ། ཐེ་ཚོམ་གྱི་དཔེ།གཏན་འབེབས་ཀྱི་དཔེ། སྦྱར་བའི་དཔེ། མཉམ་ཉིད་ཀྱི་དཔེ། སྨད་པའི་དཔེ། བསྔགས་པའི་དཔེ། བརྗོད་འདོད་ཀྱི་དཔེ། འགལ་བའི་དཔེ། དགག་པའི་དཔེ། ངོ་བསྟོད་ཀྱི་དཔེ། དེ་ཉིད་བརྗོད་པའི་དཔེ། ཐུན་མོང་མ་ཡིན་པའི་དཔེ། བྱུང་མིན་གྱི་དཔེ། སྲིད་མིན་གྱི་དཔེ། མང་བའི་དཔེ། རྣམ་འགྱུར་གྱི་དཔེ། ཕྲེང་བའི་དཔེ། ངག་དོན་གྱི་དཔེ། ཟླ་བོ་དངོས་པོའི་དཔེ། མཚུངས་སྦྱོར་གྱི་དཔེ། རྒྱུའི་དཔེ་བཅས་སོ།།དྲི་བ དཔེ་འཇོག་སྟངས་ཁག་གསུམ་ཟེར་བ་གང་དག་ཡིན།
ལན། མ་ཁྱབ་སྟེ། རྩ་བར། གདོང་འདི་འཛུམ་པའི་ཟླ་འོད་དང༌། །སྣུམ་པའི་མིག་ནི་ཨུཏྤལ་ཅན། །ཟླ་འོད་ཨུཏྤལ་མི་ལྡན་པས། །ལྡན་མིན་ཞེས་པའི་གཟུགས་ཅན་ནོ། །ཞེས་པ་ལྟ་བུར་དཔེ་དང་དཔེ་ཅན་ཡོད་ཀྱང་། དཔེ་རྒྱན་མིན་ཏེ། མི་ལྡན་པའི་གཟུགས་ཅན་ཡིན་པའི་ཕྱིར་རོ། །
ལན། མ་ཁྱབ་སྟེ། དགག་པའི་དཔེ་དང་སྨད་པའི་དཔེ་གཉིས་ཀྱིས་དཔེ་ལ་སྨད་པ་ཡིན་ཀྱང༌། སྨད་པའི་དཔེའི་སྐབས་སུ་དཔེའི་སྐྱོན་འགའ་བརྗོད་དེ་དཔེ་ཅན་ནི་དཔེ་ལས་ཁྱད་པར་དུམས་ལྷག་ཚུལ་དང་། དགག་པའི་དཔེའི་སྐབས་སུ་དཔེའི་སྐྱོན་འགའ་བརྗོད་དེ་དཔེ་ཡིས་དཔེ་ཅན་ལ་འགྲན་མི་ནུས་ཞེས་པ་་་་་་དགག་ཚིག་དངོས་ཤུགས་གང་རུང་ལ་ཡོད་པ་ཡིན་པའི་ཕྱིར་རོ། །
ལན། དཔེའི་གཟུགས་ཅན་ནི་དཔེ་ཅན་དེ་དཔེའི་གཟུགས་སུ་བཀོད་པ་དང་། དཔེ་ཅན་དང་མཚུངས་པའི་མཚུངས་གསལ་གྱི་སྒྲ་དངོས་སུ་སྦྱར་ཡོད་པ་ཡིན། དཔེ་རྒྱན་ནི་དཔེ་དང་དཔེ་ཅན་གཉིས་ཕན་ཚུན་འདྲ་བའམ་མཚུངས་པར་སྟོན་བྱེད་ལ་མཚུངསགསལ་གྱི་སྒྲ་དངོས་སུ་ཡོད་མེད་ཅི་རིགས་སྣང་ལ། དཔེ་ཅན་དེ་དཔེའི་གཟུགས་སུ་འགོད་པའི་ཆ་ཡེ་ནས་མེད།
ལན། སྤྱིའི་བསྡུས་བརྗོད་ཀྱི་མཚན་ཉིད་ནི། བརྗོད་འདོད་དཔེ་ཅན་ལ་བསམས་ནས །དེ་མཚོན་དཔེ་ཞིག་བརྗོད་པ་ཡིས། །དཔེ་ཅན་བསྡུས་ནས་སྟོན་བྱེད་པ། །དེ་འདྲ་བསྡུས་བརྗོད་རྒྱན་དུ་འདོད། །།ཅེས་དང་དེའི་མཚོན་བྱ་ནི། བུང་བ་ཇི་ལྟར་འདོད་པ་བཞིན། །པདྨ་རྒྱས་ལ་སྦྲང་རྩི་འཐུང༌། །དྲི་ཞིམ་རྒྱས་པ་མ་ཡིན་ཡང་། །མེ་ཏོག་ཁ་མ་ཕྱེ་སྦྱོར་ལྟོས། །ཞེས་དང་དེའི་མཚན་གཞིར་མཁས་དབང་དྲན་པ་ཡེ་ཤེས་ཀྱིས། རི་བོང་འཛིན་པ་རྒྱུ་སྐར་ཕྲེང་བ་ཅན། །མཚན་མོ་མཁའ་ལ་རྒྱུ་བ་མ་མཐོང་ནས། །དྭངས་པའི་མཚོ་ནང་འདི་ན་ཟླ་བ་ཞེས། །གཟུགས་བརྙན་ཟླ་བར་འཛིན་པ་བྱིས་པའི་བློ། །ཞེས་སོ། །
ལན། རྨོངས་པའི་དཔེའི་སྐབས་སུ་དཔེ་དང་དཔེ་ཅན་གཉིས་མཚུངས་སྟོབས་ཆེ་བས། དཔེ་ཅན་དཔེ་རུ་འཁྲུལ་བ་དང་།དཔེ་དཔེ་ཅན་དུ་འཁྲུལ་བ་ལྟར་བརྗོད་པས་ཁ་ཅིག་གིས་ཕན་ཚུན་་་གྱི་དཔེ་དང་དབྱེ་བ་མེད་པར་སྙམ་མོད། དེ་གཉིས་ལ་ཁྱད་པར་ཆེན་པོ་འདུག་སྟེ། ཕན་ཚུན་གྱི་དཔེ་ནི་དཔེ་དང་དཔེ་ཅན་བརྗེ་ལེན་གྱི་ཚུལ་དུ་དཔེར་འགོད་རེས་བྱས་ཏེ་མཚུངས་པར་བརྗོད་པ་་་་དང་། རྨོངས་པའི་དཔེ་ནི་དཔེ་དང་དཔེ་ཅན་གཉིས་པོ་དབྱེ་བ་སོ་སོར་མ་ཕྱེ་བར་རྨོངས་པའི་སྐད་དུ་བརྗོད་པས་འདི་གཉིས་ལ་ཁྱད་་་པར་ཆེན་པོ་འདུག་གོ།
ལན། ཕན་ཚུན་དཔེའི་མཚན་ཉིད་ནི། དཔེ་དང་དཔེ་ཅན་ཕན་ཚུན་དུ། །འཇལ་རེས་བྱེད་པ་ཕན་ཚུན་དཔེ། །ཞེས་དང་མཚོན་བྱ་ནི། ཁྱོད་ཀྱི་ཞལ་བཞིན་ཆུ་སྐྱེས་ཏེ། །ཆུ་སྐྱེས་བཞིན་དུ་ཁྱོད་ཀྱི་ཞལ །ཞེས་པའོ། །
ལན། དོན་རྒྱན་སོ་ལྔའི་ནང་གསེས་བཅུ་གཅིག་པ་ཕུལ་བྱུང་གི་རྒྱན་ནི། བརྗོད་འདོད་དངོས་པོ་གང་ཡང་རུང་བའི་ཁྱད་ཆོས་ཀྱི་ཡོན་ཏན་མཆོག་ཏུ་གྱུར་པ་བརྗོད་བསམས་པ་དེ་རྗོད་བྱེད་་་ཀྱི་ཚིག་འཇིག་རྟེན་གྲགས་ཚོད་ཀྱི་མཚམས་ལས་བརྒལ་བའི་འུད་་་་་ཆེན་པོའི་སྒོ་ནས་ཕུལ་དུ་བྱུང་བར་བརྗོད་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་བཞི་ནི། ཁྱད་འཕགས་ཕུལ་བྱུང་དང་། ཐེ་ཚོམ་ཕུལ་བྱུང་། ངེས་པ་ཕུལ་བྱུང༌། གྲགས་པ་ཕུལ་བྱུང་ངམ་ངོ་མཚར་ཕུལ་བྱུང་བཅས་སོ། །
ལན། འདི་གཉིས་ཀྱི་ཁྱད་པར་ནི་ཕུལ་བྱུང་གི་དཔེ་ལ་དཔེ་དོན་གཉིས་ལ་རང་རང་གི་རྟེན་གཞིའམ་དགོས་ཆོས་ཀྱི་ཁྱད་་་་པར་ཅུང་ཟད་ཡོད་པ་ཚིག་ཟིན་ལ་ཐོན་དགོས་པ་དང་། རྣམ་འགྱུར་གྱི་དཔེ་ནི་དཔེ་དོན་གཉིས་ཀྱི་རང་བཞིན་མཚུངས་པར་ཡོད་པ་ཚིག་ཟིན་ལ་དངོས་སུ་བརྗོད་ནས། དེ་གཉིས་ཀྱི་རྣམ་པའམ་རྣམ་འགྱུར་ཐ་དད་དུ་གནས་པ་ཚིག་ཟིན་ལ་གསལ་བོར་མི་བརྗོད་པར་་ཤུགས་ལ་སྟོན་པ་ཞིག་ཡིན།
ལན། ཕུལ་བྱུང་གི་དཔེ་ནི་དཔེ་དང་དཔེ་ཅན་གཉིས་ལ་རང་རང་གི་རྟེན་ནམ་གནས་གཞི་ཐ་དད་པའི་ཁྱད་པར་ཙམ་མ་་་་་་གཏོགས་ཕྱོགས་ཀུན་ནས་མཚུངས་པ་ཚིག་གི་ལམ་ནས་གསལ་བོར་་ཐོན་ཅིང་། སྤྱིར་དཔེ་དང་དཔེ་ཅན་གཉིས་ལ་མི་འདྲ་བའི་ཁྱད་པར་དུ་མ་ཡོད་ཀྱང་སྐབས་འདིར་ཁྱད་པར་མེད་ཅེས་འུད་ཆེན་པོ་་་བྱས་ནས་བརྗོད་པ་ཞིག་དང༌། རབ་བཏགས་ཀྱི་དཔེ་ནི་དཔེ་གང་ཞིག་གིས་དཔེ་ཅན་ལ་སྙེམས་པ་འཆང་བའམ་ང་རྒྱལ་གྱིས་ཁོ་རང་་་གཅིག་པུ་མ་གཏོགས་དེའི་དཔེ་རུ་འོས་པ་མེད་བསམ་པ་ལྟ་བུར་སྒྲོ་་བཏགས་ནས་ཁྱོད་མ་གཏོགས་ད་དུང་དཔེ་ཅན་དེའི་དཔེ་རུ་འོས་་་་པའི་དཔེ་གཞན་ཡང་ཡོད་ཅེས་བརྗོད་པ་ཞིག་ཡིན།དྲི་བ ཕུལ་བྱུང་གི་དཔེའི་ཕུལ་བྱུང་ཞེས་པ་དེ་ཕུལ་དུ་བྱུང་བའམ་ཁྱད་པར་དུ་འཕགས་པའི་དོན་ཡིན་ནམ།
ལན། ཕན་ཚུན་དཔེའི་མཚན་ཉིད་ནི། དཔེ་དང་དཔེ་ཅན་ཕན་ཚུན་དུ། །འཇལ་རེས་བྱེད་པ་ཕན་ཚུན་དཔེ། །ཞེས་དང་མཚོན་བྱ་ནི། ཁྱོད་ཀྱི་ཞལ་བཞིན་ཆུ་སྐྱེས་ཏེ། །ཆུ་སྐྱེས་བཞིན་དུ་ཁྱོད་ཀྱི་ཞལ །ཞེས་པའོ། །
ལན། འབྲུག་ཁམས་སྤྲུལ་སོགས་ཀྱིས། ཕྱི་དང་ནང་ཤེས་བྱེད་ཀྱི་རྒྱུ་གཉིས་རྒྱན་མི་འདྲ་བའི་དབྱེ་བར་འཇོག་པ་མི་འདོད་་་་་ཀྱང༌། རྒྱལ་དབང་ལྔ་པ་དང་བོད་མཁས་པ་སོགས་ཀྱིས། བརྗོད་བྱ་ཐ་དད་པ་ལ་བལྟས་ནས་རྒྱན་སོ་སོར་འདོད་དེ། ཕྱི་དུས་དང་ནང་ལང་ཚོ་ལ་སྦྱོར་བ་ཞེས་གསུངས་ཡོད་ལ། ཕྱི་དུས་གཅིག་པུ་ལ་སྦྱར་ན་ཁྱབ་ཆུང་བས་ཕྱིའི་དངོས་པོ་རི་ར་བ་ཁང་ཁྱིམ་ལ་སོགས་པར་་་་་་སྦྱར་བའང་ཕྱི་ཤེས་བྱེད་ཀྱི་རྒྱུའི་རྒྱན་ལས་འོས་མེད་དོ། །
ལན། མཚོན་བྱའི་དོན་ཕྲ་ཞིང་རྟོགས་དཀའ་བ་ནང་སེམས་ཀྱི་འགྱུར་བ་ཤེས་བྱེད་ཀྱི་བརྡ་ཐབས་སམ་རྣམ་འགྱུར་ནི་མཚོན་བྱེད་དང་དེ་མཚོན་པའི་ནང་སེམས་ཀྱི་འཆར་སྒོ་ནི་རྟོགས་་་་དཀའ་བ་སྟེ་ཕྲ་མོ་ཞེས་བརྗོད་པ་ཡིན་ནོ། །སྤྱིར་འདུ་ཤེས་ལ་ཕྲ་རགས་གཉིས་སུ་ཕྱེ་བའི་ཕྲ་བ་མ་ཡིན་པར། མཚོན་བྱའི་དོན་ལྐོག་གྱུར་པ་དེ་ཤིན་ཏུ་རྟོགས་དཀའ་བའི་ཕྱིར་ན་འདིར་ཕྲ་མོ་ཞེས་མིང་་གིས་བཏགས་སོ། །
ལན། དོན་རྒྱན་སོ་ལྔའི་ནང་གསེས་བཅུ་བཞི་པ་ཕྲ་མོའི་རྒྱན་ནི་བསམ་བློ་སྔོན་བཏང་གི་སྒོ་ནས་གོ་བྱའི་དོན་བརྡ་ཐབས་་་་་་ཟུར་གྱིས་ཐོན་པ་དང་། བསམ་བློ་སྔོན་བཏང་མེད་པར་འཕྲལ་ལ་ལུས་ཀྱི་རྣམ་འགྱུར་གསར་བ་ཞིག་ངང་གིས་གསལ་བའི་སྒོནས་་་་་་ནང་སེམས་ཀྱི་འཆར་སྒོ་མཚོན་པའི་ཕྲ་ཞིང་རྟོགས་དཀའི་རྒྱན་ཞིག་སྟེ། དེའི་ནང་གསེས་རྣམ་གྲངས་གཉིས་ནི་ཟུར་གྱི་ཕྲ་མོ་དང་།རྣམ་པའི་ཕྲ་མོའོ། །
ལན། རྒྱན་དེ་གཉིས་ཀས་བསམ་བྱའི་དོན་ནམ་བརྗོད་བྱའི་དོན་ཉིད་ཚིག་གི་སྒྲས་ཟིན་ལ་མི་བརྗོད་པ་མཚུངས་ན་ཡང་།མི་འདྲ་བའི་ཁྱད་པར་ཡོད་དེ། བསྡུས་བརྗོད་ཀྱི་རྒྱན་ནི་བརྗོད་བྱའི་དོན་དེ་དང་ཆོས་མཚུངས་པའི་དངོས་པོ་གཞན་ཞིག་ལ་ཁ་གཡར་་་་་ཏེ་དོན་གཅིག་ཏུ་བསྡུས་ནས་བརྗོད་པ་ཡིན་ལ། ཕྲ་མོའི་རྒྱན་ནི་བརྡ་ཐབས་སམ་ཟུར་དང་ལུས་ཀྱི་རྣམ་འགྱུར་ཅི་རིགས་སྒོ་ནསབརྗོད་བྱའི་དོན་དེ་གོ་ནུས་པར་སྟོན་པ་ཞིག་ཡིན།
ལན། དཔེ་མང་བོ་ཞིག་བཀོད་དེ། དེ་དག་གི་ཁྱད་ཆོས་རེ་རེ་ནས་དཔེ་ཅན་གྱི་ཁྱད་ཆོས་གཅིག་གསལ་བར་བྱེད་པ་མང་བའི་་་་་དཔེ། མང་བའི་དཔེ་འདི་དང་ཕྲེང་བའི་དཔེ་གཉིས་དཔེ་ཅན་ལ་དཔེ་མང་བ་འདྲ་ཡང་། ཕྲེང་བའི་དཔེའི་སྐབས་ཚིག་སྔ་ཕྱི་བལྟོས་པ་ཅན་གྱི་སྒོ་ནས་སྔ་མ་དཔེ་དང་ཕྱི་མ་དཔེ་ཅན་དུ་གོ་དགོས།དྲི་བ བོད་ཀྱི་སྔོན་བྱོན་མཁས་པའི་སྙན་གཞུང་གྲགས་ཆེ་བ་ནི་གང་དག་ཡིན།
ལན། གཡོན་དངུལ་སྐྱེམས་ནང་ལ་ཆང་སྣ་ཡོད། །ཆང་འདི་ཡི་འབྱུང་ཁུངས་བཤད་དགོས་ན། །ཕུན་སུམ་ཚོགས་པའི་ཐབ་ཀྱི་ནང༌། །དམར་འོད་འཚེར་བའི་མེ་ཞིག་བུས། །བཀྲ་ཤིས་འཁྱིལ་བའི་ཟངས་ཤིག་བཙུགས། །རྒྱུན་ཆད་མེད་པའི་ཆུ་ཞིག་བླུགས། །ཨ་ཡག་ནས་ཀྱི་ཕ་དང་གཅིག །དར་ཡག་ནས་ཀྱི་མ་དང་གཉིས། །རྒྱ་སྨུག་ནས་ཀྱི་བང་མཛོད་གསུམ། །སེང་ཁྲི་ནས་ཀྱི་སྡེ་བ་བཞི། །སྨ་ར་ནས་ཀྱི་བླ་མ་ལྔ། །ཁྲ་བོ་ནས་ཀྱི་ཞང་བོ་དྲུག །ནས་དཀར་ནས་ཀྱི་སྐྱ་བོ་བདུན། །དམར་ཁྲ་ནས་ཀྱི་གྲྭ་པ་བརྒྱད། །སྔོ་ཆུང་ནས་ཀྱི་རྒན་མ་དགུ། །ཁ་ར་ནས་ཀྱི་གཡོག་མོ་བཅུ། །ལོ་གསུམ་བཙོས་པའི་ལོ་ཆང་ཡིན། །ཟླ་གསུམ་བཙོས་པའི་ཟླ་ཆང་ཡིན། །ཆང་ཐེངས་གསུམ་བཞེས་དང་དབུ་འཕང་མཐོ། །ཕ་ཡུལ་སྟོད་ཀྱི་བུར་དཀར་ཆང་། །ཚ་བ་རོང་གི་རྒུན་འབྲུམ་ཆང་། །རྫ་ཡུལ་རོང་གི་འབྲས་དམར་ཆང་། །ལོ་ལ་བཙོས་པའི་ལོ་ཆང་ཡོད། །ལོ་ཆང་ལོ་ཡག་ཁམ་པ་ཡོད། །ཟླ་ལ་བཙོས་པའི་ཟླ་ཆང་ཡོད། །ཟླ་ཆང་ཟིལ་མངར་ལྡན་པ་ཡོད། །ཞག་ལ་བཙོས་པའི་ཞག་ཆང་ཡོད། །ཞག་ཆང་ཞག་ལོ་མེ་འབར་ཡོད། །ཉིན་ལ་བཙོས་པའི་ཉིན་ཆང་ཡོད། །ཉིན་ཆང་བདུད་རྩི་བསིལ་མ་ཡོད། །དཀར་ཡོལ་བཀྲ་ཤིས་རྟགས་བརྒྱད་ནང༌། །རྒྱལ་སྲིད་རི་མོ་སྣ་བདུན་ཡོད། །སེངྒེའི་མར་གྱི་ཁ་རྒྱན་ཡོད། །གཉེན་ཕོ་མོ་རྣམས་ཀྱིས་རེ་རེ་མཆོད། །རྟགས་དང་རྟེན་འབྲེལ་འགྲིག་ལེ་ཡིན། །ལས་དང་སྨོན་ལམ་བཟང་ལེ་ཡིན། །ཞེས་པ་ལྟ་བུའོ། །
ལན། གཡས་གསེར་སྐྱེམས་ནང་ལ་ཇ་སྣ་ཡོད། །ཇ་འདི་ཡི་འབྱུང་ཁུངས་བཤད་པ་ན། །ཤར་རྒྱ་ནག་བཀྲ་ཤིས་རི་བོ་ནས། །ཚོང་དཔོན་ནོར་བུ་བཟང་བོ་གཅིག །ལག་དོ་ཀརྨ་བཀྲ་ཤིས་གཉིས༎རྒྱབ་དྲེལ་མི་ཉག་འཚེར་མོ་གསུམ། །རྒྱ་ནག་པོའི་ཇ་གཡང་འབེབས་པའི་དུས། །ཉིན་རིའི་ཉིན་གྱི་ཤོག་དཀར་ཇ། །སྲིབ་རིའི་སྲིབ་ཀྱི་ཤོག་ནག་ཇ། །ཉིན་སྲིབ་བར་གྱི་ཤོག་དམར་ཇ། །ཇ་རབ་ཇ་ཡི་བླ་མ་དང༌། །རྒྱ་ཇ་མེ་ཏོག་གཡང་འཛིན་གཅིག །ཏིལ་འབྲུ་ཇ་ཡི་དཔོན་པོ་གཉིས། །ཅན་ཤིང་ཇ་ཡི་དཔའ་བོ་གསུམ། །འབྲུ་དང་ཇ་ཡི་མ་བྱན་བཞི། །ལྷ་ཇ་ཇ་ཡི་གཡོག་མོ་ལྔ། །ཀོང་རྩི་ཇ་ཡི་གཡོག་དང་དྲུག །རྫ་ཆུ་བསིལ་མ་དེ་དང་བདུན། །འབྲི་མར་སེར་པོ་དེ་དང་བརྒྱད། །བྱང་ཚྭ་དཀར་ཡག་དེ་དང་དགུ །དགུ་སེར་ཇ་ཡི་དགུ་དཀྲུག་བརྒྱབ། །ཇ་ཐེངས་གསུམ་བཞེས་དང་དབུ་འཕང་མཐོ།།དབང་བོ་གསལ་ཞིང་རིག་པ་རྣོ། །ལྷ་བླ་མས་གསོལ་ན་ཆོས་སྒོ་ཡངས། །གོང་དཔོན་པོས་གསོལ་ན་ཁྲིམས་སྒོ་ཡངས། །མ་སྲུ་མོས་གསོལ་ན་གནས་སྒོ་ཡངས། །བུ་ཚ་བོས་གསོལ་ན་དགྲ་མགོ་ནོན། །སྨན་བུ་མོས་གསོལ་ན་བག་འགྲོ་བྱེད། །ཆུང་བྱིས་པས་གསོལ་ན་རྩེད་ར་རྒྱས། །གཉེན་ཕོ་མོ་རྣམས་ཀྱིས་རེ་རེ་མཆོད། །རྟགས་དང་རྟེན་འབྲེལ་འགྲིག་ལེ་ཡིན། །ལས་དང་སྨོན་ལམ་བཟང་ལེ་ཡིན།ཞེས་པ་ལྟ་བུའོ། །དྲི་བ བོད་ཀྱི་འོ་མའི་བཤད་པ་དེ་ཇི་འདྲ་ཞིག་ཡིན།
ལན། ལང་ཚོའི་རྦབ་ཆུ་ཞེས་བྱ་བ་ནི་བོད་ཀྱི་སྙན་རྩོམ་གསར་བའི་ཐོག་མ་ཡིན་པས། དེང་སྐབས་མི་རྣམས་ཀྱིས་དོན་གྲུབ་རྒྱལ་ནི་བོད་ཀྱི་སྙན་རྩོམ་གསར་བ་ཐོག་མར་འབྲི་མཁན་ཡིན་པར་་་ངོས་འཛིན་བྱེད་པ་ཡིན།
ལན། དེར་གཉེན་སྟོན་གྱི་བཤད་པ་དང་། བུ་སྟོན་གྱི་བཤད་པ། ཁང་བའམ་སྦྲའི་སྟོན་མོའི་བཤད་པ། ལྷ་རིས་རྟེན་བཞེངས་འགྲུབ་སྟོན་གྱི་བཤད་པ། བླ་མ་སོགས་ལ་ཕུལ་པའི་འབུལ་པའི་བཤད་པ། ད་དུང་མདའི་བཤད་པ་དང༌། རྟའི་བཤད་པ།བཏགས་པ། དེ་མིན་ས་བསྟོད། ཆུ་བསྟོད། སྡེ་བསྟོད། ཚོ་བསྟོད།ཕོ་བསྟོད། མོ་བསྟོད། ཁ་ཏ་བསླབ་བྱ། ཉམས་མྱོང་རྒད་པོའི་འབེལ་གཏམ་སོགས་ནང་དོན་མང་བོ་འདུས།དྲི་བ བོད་ལ་རྩོམ་རིག་དར་ཚུལ་ཇི་ལྟར་ཡིན།
ལན། བོད་སིལ་བུའི་དུས་སྐབས་སུ་བྱུང་བའི་བརྩམས་ཆོས་དག་ལ་བོད་སིལ་བུའི་དུས་སྐབས་ཀྱི་རྩོམ་རིག་ཅེས་བརྗོད་ཆོག་པར་འདོད་ལ། དེ་ལ་ཡོངས་གྲགས་ཀྱི་བརྩམས་ཆོས་ནི་ལྷ་བླ་མ་ཡེ་ཤེས་འོད་ཀྱིས་བོད་འབངས་ཡོངས་ལ་བཏང་བའི《སྔགས་ལོག་སུན་འབྱིན»ནི་སྤྲིངས་ཡིག་རྩོམ་ཡིག འབྲོམ་སྟོན་པ་རྒྱལ་བའི་འབྱུང་གནས་ཀྱི«ཇོ་བསྟོད་སུམ་ཅུ་བ»ནི་བསྟོད་རྩོམ། 《གླིང་རྗེ་གེ་སར་རྒྱལ་པོའི་སྒྲུང》ནི་ཡོངས་གྲགས་སུ་འདོད་པ་ལྟར་ན་དམངས་ཁྲོད་་་རྩོམ་རིག «བཀའ་ཆེམས་ཀ་ཁོལ་མ»དང«བཀའ་ཐང་སྡེ་ལྔ>ནི་གཏེར་མའི་རྩོམ་རིག་ལས་ཆོས་འབྱུང་རྩོམ་རིག ད་དུང«སྦ་བཞེད་ཞབས་བཏགས་མ》《མི་ལའི་རྣམ་མགུར》《ལྡེའུ་ཆོས་འབྱུང》མདོར་ན་ལོ་རྒྱུས་རྩོམ་རིག་དང་ཆོས་ལུགས་རྩོམ་རིག ལོ་ཙཱ་རྩོམ་རིག་སོགས་མང་བོ་བྱུང་ཞིང་། ལྷག་པར་དུ་སྐབས་དེར་ས་ཆ་བཅད་བཟུང་གི་ས་གནས་སྐུ་དྲག་དག་གིས་ཆབ་སྲིད་ཀྱི་དགོས་མཁོ་དང་་་་བསྟུན་ནས་བོད་རང་ས་ནས་གྲུབ་མཐའ་མང་དུ་བྱུང་ལ། གྲུབ་མཐའ་སོ་སོའི་རང་གི་ཁྱད་ཆོས་འབུར་དུ་ཐོན་ཆེད་དང་གཞན་ལས་འཕགས་པའི་ཡོན་ཏན་ངོམ་ཆེད་བླ་མ་དག་གི་མི་ཚེའི་བྱུང་བབརྗོད་པའི་རྣམ་ཐར་རྩོམ་རིག་སོགས་མང་དུ་བྱུང་ངོ༌། །
ལན། རྩ་བ་ལས་བསྟན་པའི་ཡུལ་ཅན་ཡིད་དུ་འོང་བའི་དངོས་པོ་དེ་གསུམ། ཡུལ་བྲལ་བའི་ཉེན་པའི་འདོད་ལྡན་ལ་གདུང་བ་སྐྱེད་པར་བྱེད་པ་སྟོན་པ་ཙམ་འདྲ་ཡང་། བྱ་བ་བརྗོད་པ་བར་གྱི་གསལ་བྱེད་ལ་བསྙོན་དོར་བའི་ཚིག་མེད་ཅིང་། སྨྲ་བ་པོ་གཞན་ཞིག་གིས་དེའི་ཚུལ་བརྗོད་པ་ཙམ་དང་། ཡུལ་ལ་བསྙོན་དོར་ནི།འདོད་ལྡན་རང་ཉིད་ཀྱིས་བརྗོད་པ་ལྟ་བུ་སྟེ། དངོས་པོ་དེ་གསུམ་གཞན་གྱི་ངོར་བསིལ་ཞེས་གྲགས་པ་མི་བདེན་ཏེ། བདག་ལ་མེ་ཡི་རང་བཞིན་ཉིད་དུ་བྱེད་དོ་ཞེས། ཡུལ་དེས་ཡུལ་ཅན་ལ་དངོས་སུ་བསྙོན་དོར་བ་ཡིན་པས། རྗོད་ཚུལ་གྱི་ཁྱད་པར་ལ་བལྟས་ནས་རྒྱན་ཐ་དད་དུ་ཕྱེ་བ་ཡིན་ནོ། །
ལན། རྒྱན་སྔ་མའི་སྐབས་རྒྱུ་རང་གི་ཁྱད་ཆོས་བྱེ་བྲག་པ་རྣམས་མ་ཚང་ཡང་ཚང་བ་དང་ཁྱད་མེད་པར་རང་འབྲས་ཁྱད་པར་ཅན་ཡོད་པར་སྟོན་པ་དང༌། རྒྱན་ཕྱི་མའི་སྐབས། རྒྱུའི་རྒྱུ་རང་ཉིད་མ་ཚང་ཡང་འབྲས་བུའི་དངོས་རྒྱུ་ཁྱད་པར་ཅན་དེས་་་་་་་་་་རང་འབྲེལ་ཕུན་སུམ་ཚོགས་པ་སྐྱེད་ནུས་པར་བརྗོད་པ་ལ་རྒྱུ་ཚང་་ཡང་རྒྱུའི་ཁྱད་པར་བརྗོད་པ་ཞེས་གོང་གི་བྱ་བ་མ་ཚང་བ་དང་ཁྱད་པར་ཅུང་ཟད་ཡོད།
ལན། བྱ་བ་རང་བཞིན་བརྗོད་པའི་མཚན་ཉིད་ནི། བྱ་བ་གཙོར་སྟོན་དྲང་པོའི་ངག །བྱ་བའི་རང་བཞིན་བརྗོད་པར་འདོད།།ཅེས་དང་མཚོན་བྱ་ནི། མགྲིན་པའི་ནང་ནས་སྙན་སྒྲོགས་ཤིང་། །མིག་ནི་ཀུན་ཏུ་འཁྲུལ་བ་ཡི། །ཕུག་རོན་རྩེ་འདོད་དགའ་མ་ལ། །ཡོངས་སུ་བསྐོར་ནས་མཆུ་དག་སྦྱོར། །ཞེས་བྱའོ། །
ལན། འདས་པའམ་བྱུང་བ་འགོག་པ་ཞེས་འདོགས་དོན་ནི་འགོག་བྱེད་ཀྱི་བློ་མ་སྐྱེས་པའི་སྔོན་དུ་དགག་བྱའི་རྒྱུ་དེ་བྱུང་ཟིན་པའི་ཆ་ནས་བཏགས་པའོ །
ལན། འདིའི་སྐབས་ཀྱི་དགག་བྱ་ནི་ལུས་མེད་ཀྱི་མེ་ཏོག་གི་མདའ་འཇམ་པ་དང་། ལྔ་ཙམ་ལས་མེད་པས་གྲངས་ཉུང་སྟབས་སྲིད་པ་གསུམ་ལས་རྒྱལ་བར་བྱེད་མི་ནུས་སོ་སྙམ་པའི་བློ་སྐྱེས་ཟིན་་པ་དེ་དགག་བྱ་དང་། འགོག་བྱེད་ནི་དངོས་པོ་རྣམས་ཀྱི་ནུས་པ་བསམ་གྱིས་མི་ཁྱབ་པ་རྣམ་པར་བཀྲ་བས་དེ་འདྲའང་སྲིད་དུ་རུང་་་ངོ་སྙམ་པ་འགོག་བྱེད་ཡིན་ནོ།།དྲི་བ བྱུང་མིན་གྱི་དཔེ་དང་སྲིད་མིན་གྱི་དཔེ་གཉིས་ལ་ཁྱད་པར་ཅི་ཡོད།
ལན། གཏམ་རྒྱུད་ཀྱི་སྐབས་སུ་དེ་ནས་བྱུང་ཞེས་པར་ལན་འདེབས། དཔེར་ན་རྒྱལ་པོ་གྲོངས་སོང་། དེ་ནས་རྒྱལ་ཡུམ་ཡང་གྲོངས་ལྟ་བུ། བྱུང་རིམ་གྱི་སྐབས་ལ་རྒྱུ་མཚན་ཅི་ཞེས་པར་ལན་འདེབས། དཔེར་ན་རྒྱལ་པོ་གྲོངས་སོང་། དེ་ནས་རྒྱལ་ཡུམ་སེམས་སྡུག་གིས་མནར་ནས་གྲོངས་ཞེས་པ་ལྟ་བུ་ཡིན། གཏམ་རྒྱུད་ནི་སྒྲུང་གཏམ་གྱི་ས་བོན་ལྟ་བུ་ཡིན། བྱུང་རིམ་ནི་རྩོམ་པ་པོའི་བློ་མིག་ལས་ཐོན་པའི་གཏམ་རྒྱུད་རྒྱུ་མཚན་དང་ལྡན་པ་ཞིག་ཡིན། བྱུང་རིམ་གྱི་གནད་དམ་པ་ནི། དོན་རྐྱེན་གྱི་འབྲེལ་བ་མཚོན་རྒྱུ་དེ་ཡིན།
ལན། བྱུང་རིམ་གཙིགས་སུ་བཟུང་སྟེ་བརྩམས་པའི་སྒྲུང་གཏམ་ལ་ཆ་མཚོན་ན། བྱུང་རིམ་ནི་བརྩམས་ཆོས་ཀྱི་སྲོག་ཤིང་དུ་འཛིན་པ་དང་། མི་སྣ་དང་ཁོར་ཡུག་ལ་བྱུང་རིམ་གྱིས་མངའ་དབང་སྒྱུར་བཞིན་ཡོད་པར་མ་ཟད། བྱུང་རིམ་གྱི་འགྱུར་ལྡོག་དང་བསྟུན་ནས་མི་སྣའི་ལས་དབང་ལ་འགྱུར་ལྡོག་འབྱུང་བ་དང་། མི་གཤིས་རྣལ་མ་དེ་དོན་དག་སྣ་ཚོགས་ལ་གདོང་གཏད་ལུགས་ལ་་་་་་་བརྟེན་ནས་མཚོན་བཞིན་ཡོད། བྱུང་རིམ་ལ་རྒྱུ་རྐྱེན་གསུམ་ཚང་དགོས་པ་ནི་སྤྱི་ཚོགས་དང་དུས་རབས་ཀྱི་རྒྱབ་ལྗོངས་རྨང་གཞི་་་་་་་བྱེད་པ། འཚོ་བའི་འགལ་བ་སྒུལ་ཤུགས་བྱེད་པ། མི་སྣ་རང་བཞིན་གྱིས་བྱ་འགུལ་ཚོར་ཤེས་པར་བྱེད་པ། བྱུང་རིམ་གྱི་བླང་བྱ་གསུམ་ནི་ཆ་ཚང་བ་ཞིག་ཡིན་པ། བདེན་པར་གྲུབ་ཅིང་གསོན་ཉམས་ལྡན་པ། དཔེ་གཞི་ཅན་ཞིག་ཡིན་དགོས་པ་བཅས་སོ། །
ལན། བྱུང་རིམ་གཙིགས་སུ་བཟུང་བའི་སྒྲུང་གཏམ་རྩོམ་པའི་ལས་ལ་འཇུག་ན། ཆ་རྐྱེན་འདི་འདྲ་ལྡན་དགོས་པ་སྟེ། དང་པོ་སྐབས་སུ་བབས་པའི་སྒྲུང་གཏམ་ཡིད་དབང་འཕྲོག་པ་ཞིག་ཡིན་་དགོས་པར་མ་ཟད། གཏམ་རྒྱུད་ཀྱི་བྱུང་རིམ་དང་བསྟུན་ཏེ། མི་སྣའི་སྣང་བརྙན་དེ་མི་སྣའི་བྱ་སྤྱོད་ལ་བརྟེན་ནས་གསར་སྐྲུན་བྱེད་ཐུབ་་་་་དགོས། གཉིས་པ་གཏམ་རྒྱུད་ཡིད་དབང་འཕྲོག་པ་དེ་ལ་བྱུང་རིམ་ཀྱག་ཀྱོག་ཅིག་ལྡན་དགོས་པ་དང་། མི་སྣའི་ལས་དབང་དང་གཤིས་ཀར་འགྱུར་ལྡོག་བྱུང་བའི་རྒྱུ་རྐྱེན་སྟོན་ཐུབ་དགོས། གསུམ་པ་སྒྲུང་གཏམ་ལ་བྱུང་རིམ་ཆ་ཚང་བ་ཞིག་ཡོད་དགོས་པ་དང་། མི་སྣ་གཙོ་བོ་ནི་བྱུང་རིམ་ཆ་ཚང་བ་དེ་ཉིད་ཀྱི་སྲོག་ཤིང་དུ་འགྱུར་དགོས།
ལན། གསར་རྩོམ་གྱི་ལག་ལེན་དངོས་ལ་གཞིགས་ན།བློས་བསླང་གི་སྐབས་སུ་འཚོ་བའི་ངོས་ཟིན་དེ་གཟུགས་རིས་ཅན་་་་དུ་བསྒྱུར་དགོས་པར་མ་ཟད། འཚོ་བའི་སྣང་ཚུལ་སྣ་ཚོགས་སྒྱུ་རྩལ་གྱི་རྣམ་པར་འདྲེན་དགོས་པས། རྩོམ་པ་པོ་ལ་མཚོན་ན་བློས་བསླང་ནི་དཀའ་ཁག་ཆེ་ཞིང་རྙོག་དྲ་ལྡན་པ། གསར་གཏོད་རང་བཞིན་ལྡན་པའི་ཀླད་ཤུགས་ངལ་རྩོལ་རིགས་ཤིག་ཡིན་པ་དང་། སྒྲུང་གཏམ་གསར་རྩོམ་ལ་མཚོན་ན་བློས་བསླང་གིས་བརྗོད་བྱ་དང་བརྗོད་སྟངས་གཉིས་ཀ་གཏན་འབེབས་བྱེད་པ་ཡིན།
ལན། འབེལ་གཏམ་བཤད་པའི་སྒོ་བཅུ་བཞི་ནི་རྣམ་པར་བཤད་པ་བསུ་བའི་སྒོ། དངོས་པོ་བསུ་བའི་སྒོ། ཡན་ལག་དང་ཉེ་བའི་ཡན་ལག་གི་སྒོ། གོང་ནས་གོང་དུ་མངོན་པར་སྒྲུབ་པའི་སྒོ།སྤོང་བའི་སྒོ། ཡི་གེ་ཡོངས་སུ་བསྒྱུར་པའི་སྒོ། ཆུད་ཟ་བ་དང་ཆུད་མི་ཟ་བའི་སྒོ། གང་ཟག་རྣམ་པར་བཞག་པའི་སྒོ། རབ་ཏུ་དབྱེ་བས་རྣམ་པར་བཞག་པའི་སྒོ། སྒོ་དང་སྟོབས་ཡིན་པའི་སྒོ། བཟླས་ཏེ་བརྗོད་པའི་སྒོ། མངོན་པར་སྒྲུབ་པའི་སྒོ། ཚུལ་གྱི་སྒོ། ཡོངས་སུ་ཤེས་པ་ལ་སོགས་པའི་སྒོའོ། །དྲི་བ སྦྱར་བའི་དཔེ་དང་མཉམ་ཉིད་ཀྱི་དཔེ་གཉིས་ལ་ཁྱད་པར་ཅི་ཡོད།
ལན། སྦྱར་བ་ནི་ཚིག་གི་གཟུགས་གཅིག་པ་དང་ལྡན་པ་སྒྲ་དང་དོན་གང་མཚུངས་པའི་སྒོ་ནས་དངོས་པོ་ཕན་ཚུན་ལས།སྦྱར་གཞི་སྦྱར་ཆོས་དུ་མའི་དོན་དང་ལྡན་པ་ནི་སྦྱར་བའི་རྒྱན་ཟེར།སྦྱར་བའི་རྒྱན་དེ་ལ་ནང་གསེས་ཀྱིས་དབྱེ་ན་དགུ་ཡོད་དེ། 1. གཅོད་མཚམས་ཐ་དད་མིན་པའི་སྦྱར་བ། 2. ཐ་དད་ཚིག་འདྲའི་སྦྱར་བ།3. བྱ་བ་ཐ་དད་མིན་པའི་སྦྱར་བ། 4.བྱ་བ་འགལ་བ་མིན་པའི་སྦྱར་བ། 5. འགལ་བའི་ལས་ཅན་གྱི་སྦྱར་བ། 6.ངེས་པ་ཅན་གྱི་སྦྱར་བ། 7. ངེས་པ་འགོག་པའི་སྦྱར་བ། 8. འགལ་བ་མེད་པའི་སྦྱར་བ།9.འགལ་བ་ཅན་གྱི་སྦྱར་བ་བཅས་ཡིན་ནོ། །དྲི་བ སྦྱར་བའི་གཟུགས་ཅན་དང་སྦྱར་བའི་དཔེ་གཉིས་ལ་ཁྱད་པར་ཅི་ཡོད།
ལན། མི་སྡུག་པའི་ཉམས་ཀྱི་མཚན་ཉིད་ནི། ཡིད་དུ་མི་འོང་དངོས་པོ་ཡིས། །ཞེ་ལོག་སྐྱེད་བྱེད་མི་སྡུག་ཉམས། །ཞེས་བརྗོད་བྱའི་དངོས་པོ་གང་གི་རྣམ་པ་ཡིད་དུ་མི་འོང་ཞིང་སྐྱུག་བྲོ་བའི་གནས་ཚུལ་སྣ་ཚོགས་ལ་བརྟེན་ནས་ཞེ་ལོག་པའི་ཉམས་སྟོན་་་་་པ་ཞིག་ཡིན། དེ་མཚོན་བྱར་རྩ་བ་ལས། རྒྱུ་མས་བརྒྱན་པའི་སྲིན་པོ་རྣམས། །མགོ་མེད་རོ་དང་ལྷན་ཅིག་པར། །ལག་པ་སྦྱར་བས་ཁྱོད་དགྲའི་ཁྲག །འཐུངས་ཤིང་འཐུངས་ཤིང་གར་བྱེད་དོ། །ཞེས་དང་མཚན་གཞིར་དབྱངས་ཅན་དགའ་བློས། རབ་ཏུ་དྲི་ངན་བཤང་གཅིའི་འདམ་རྫབ་སོགས། །མི་གཙང་རྫས་ཀྱིས་གང་བའི་རྫིང་བུ་རུ། །དམངས་རིགས་ཡི་དྭགས་འགའ་དང་འབུ་སྦྲང་རྣམས།།རབ་དགས་འཇུག་ཅིང་ཚིམ་མེད་རོལ་བར་བྱེད། །ཅེས་སོ། །
ལན། ཞིབ་འབྲི་མདོར་བསྡུས་ཞེས་པ་ནི། རྩོམ་པ་པོས་མི་སྣའི་ཁྱིམ་ཚང་དང་ལོ་རྒྱུས། གཤིས་ཀ སེམས་ཁམས་བཅས་ཐད་ཀྱི་ཁྱད་ཆོས་རྣམས་ཕྱོགས་ཡོངས་ནས་མདོར་བསྡུས་ཀྱིས་ངོ་སྤྲོད་་བྱེད་པ་ལ་ཟེར། རྒྱུན་པར་བརྩམས་ཆོས་ལས་མི་སྣ་ཕྱིར་མངོན་པའི་སྔ་གཞུག་ཏུའམ། ཡང་ན་མི་སྣའི་བསམ་བློའི་རྣམ་པ་ལ་འགྱུར་ལྡོག་བྱུང་བའི་སྐབས་སུ་མདོར་བསྡུས་ཀྱིས་ངོ་སྤྲོད་བྱེད་དགོས་ཏེ། དེ་ལྟར་བྱས་ཚེ་ཀློག་པ་པོས་མི་སྣ་དེའི་ཕྱོགས་ཡོངས་རྒྱུས་ལོན་བྱེད་་་་་་ཐུབ། གོང་སྨོས་རྣམས་ཐད་ཀར་མི་སྣ་ཞིབ་འབྲི་བྱེད་པའི་ཐབས་ཡིན་ལ། གཞན་ཡང་། མི་སྣའི་མཐའ་སྐོར་གྱི་རང་བྱུང་ཡུལ་ལྗོངས་དང་སྤྱི་ཚོགས་ཁོར་ཡུག མི་སྣའི་ལྟ་སྟངས་སོགས་ཀྱི་ཕྱོགས་ཞིབ་འབྲི་བྱེད་རུང་བར་མ་ཟད་ད་དུང་མི་སྣའི་གཤིས་ཀའི་ཁྱད་ཆོས་བརྒྱུད་འབྲི(ཟོལ་འབྲི)ཡང་བྱས་ཆོག བརྒྱུད་འབྲིའི་བྱེད་ཐབས་བེད་སྤྱད་ན་ཀློག་མཁན་གྱི་འཆར་ཡན་དང་བློ་སྒོ་འབྱེད་ནུས་ཤིང་།བརྩམས་ཆོས་ཁྲོད་རང་བྱུང་ཡུལ་ལྗོངས་ཞིབ་འབྲི་བྱས་ན་ཕྱོགས་་་་་མང་བོའི་ཕན་ཡོན་ལྡན་ཏེ། དཔེར་ན། རྒྱབ་ལྗོངས་ངོ་སྤྲོད་བྱེད་པ་དང་། རྣམ་པ་འབུར་དུ་བཏོད་པ། མི་སྣའི་སེམས་ཁམས་ཟུར་གྱིས་བརྒྱན་པ། མི་སྣའི་བར་གྱི་འབྲེལ་བ་མཚོན་པ། གཏམ་རྒྱུད་བྱུང་རིམ་གྱི་འཕེལ་རྒྱས་ལ་སྐུལ་འདེད་བྱེད་པ་སོགས་ཀྱི་ཕྱོགས་ལ་ནུས་་་པ་མི་དམན་པ་འདོན་ཐུབ། མདོར་ན། ཡུལ་ལྗོངས་འབྲི་བ་ནི་མི་སྣ་འབྲི་བའི་ཆེད་ཡིན་ཞིང་། མི་སྣའི་བསམ་བློ་དང་ཚོར་འདུ་སོགས་མཚོན་པ་ལ་ཞབས་འདེགས་ཞུ་དགོས་པ་ཡིན། རང་བྱུང་ཡུལ་ལྗོངས་ཞིབ་འབྲི་བྱེད་པ་ལས་གཞན། ད་དུང་རྒྱུན་པར་སྡོད་གནས་དང་དཔེ་ཁང་། གཞུང་ལས་ཁང་སོགས་མི་སྣའི་འཚོ་བའི་གནས་ཡུལ་ངེས་ཅན་བྲིས་ནས་མི་སྣའི་ཁྱད་ཆོས་སྟོན་དགོས། འཚོ་བའི་གནས་ཡུལ་མི་འདྲ་བ་ཡིས། མི་སྣའི་སྤྱི་ཚོགས་ཀྱི་གོ་གནས་དང་དཔལ་འབྱོར་གྱི་གནས་ཚུལ་མཚོན་པ་ལ་རམ་འདེགས་བྱེད་་་་པར་མ་ཟད། མི་སྣའི་དགའ་ཕྱོགས་དང་འདོད་བློ། རང་གཤིས་ཀྱི་ཁྱད་ཆོས་མཚོན་པ་ལའང་རམ་འདེགས་བྱེད་ཐུབ།
ལན། མི་སྣའི་གཏམ་བརྗོད་དང་བྱ་བྱེད་བྲིས་པ་བརྒྱུད་ནས་མི་སྣའི་གཤིས་ཀའི་ཁྱད་ཆོས་དང་བསམ་པའི་ཁྱད་པར་མཚོན་པ་ལ་གཏམ་བརྗོད་ཞིབ་འབྲི་དང་བྱ་བྱེད་ཞིབ་འབྲི་ཟེར་ཞིང་།ནི་ཐད་ཀར་མི་སྣ་མཚོན་པར་བྱེད་པའི་ཐབས་ལམ་ཞིག་རེད། དེ་དག་ལས་དཔེ་མཚོན་གྱི་དོན་སྙིང་ཆེས་ཆེར་ལྡན་པའི་གཏམ་བརྗོད་དང་། སྤྱོད་ལམ་ཐད་ཀྱི་བྱུང་རིམ་ཕྲ་རབ་འདེམ་པ་ནི་དཔེ་གཞིའི་སྣང་བརྙན་འགྲུབ་པར་བྱེད་པའི་ཕྱོགས་གཙོ་བོ་ཞིག་ཡིན།དྲི་བ མི་སྣ་ཞིབ་འབྲི་ལས་གང་ཞིག་ལ་གཟུགས་རིས་ཞིབ་འབྲི་ཟེར།
ལན། རྩ་བའི་གཞུང་ལྟར་ན། འདི་གཉིས་ཀྱི་བསྒྲུབ་བྱ་མི་འོས་པ་ཡིན་པ་འདྲ་ཡང་། འོས་པའི་སྒྲུབ་བྱེད་སྐབས་རབ་བཏགས་དང་བསྲེས་ནས་བསྲེག་པའི་བདག་ཉིད་མེ་དང་འདྲ་བའི་སྟོབས་་་་་ཀྱིས་བཞིན་རས་རབ་ཏུ་དམར་པོར་འགྱུར་བ་ཚིག་ཟིན་ལ་དངོས་་་་སུ་ཐོན་པ་དང་། མི་འོས་པའི་སྒྲུབ་བྱེད་སྐབས་ཚིག་ཟིན་ལ་དེ་འདྲ་དངོས་སུ་ཐོན་མི་དགོས་པའི་ཁྱད་པར་ཡོད་དོ། །
ལན། སྒྲུབ་པར་འོས་པའི་བྱ་བ་དེ་དག་ལ་དགག་ཚིག་སྦྱར་ཏེ་དོན་མེད་དུ་སོང་བ་དགག་བྱར་བྱེད་པ་གཉིས་འདྲ་ཡང་།འདི་གཉིས་ཀྱི་ཁྱད་པར་གཙོ་བོ་ནི། མྱ་ངན་གྱིས་འགོག་པའི་སྐབས་སུ། འགོག་བྱེད་ཀྱི་བྱ་བ་དེ་དག་མ་འགྲུབ་པ་ལ་གཙོ་བོར་སྙིང་རྗེ་བའི་མྱ་ངན་བྱེད་འོས་པའི་ཆ་དངོས་སུ་ཐོན་པ་དང་། འགྱོད་པས་འགོག་པའི་སྐབས་སུ། འགོག་བྱེད་ཀྱི་བྱ་བ་དེ་དག་མ་འགྲུབ་པ་ལ་གཙོ་བོ་འགྱོད་པ་སྐྱེས་པ་སྟོན་པའི་ཚིག་དངོས་སུ་ཐོན་དགོས་པའི་་་ཁྱད་པར་རོ། །
ལན། རྒྱན་འདི་གཉིས་ཀྱི་དཔེ་དང་དཔེ་ཅན་གཉིས་པོ་སོ་སོར་དབྱེ་བ་གསལ་བོར་མ་ཕྱེད་པར་ངོས་འཛིན་མ་བྱས་པ་འདྲ་ཡང་།རྨོངས་པའི་དཔེ་ནི་དཔེ་དང་དཔེ་ཅན་གཉིས་འཁྲུལ་བ་ཐག་བཅད་་་་་ཐེ་ཚོམ་གྱི་དཔེ་ནི་དཔེ་དང་དཔེ་ཅན་འཁྲུལ་བ་ཐག་མ་པ་དང་།བཅད་པར་ཐེ་ཚོམ་གྱི་སྒོ་ནས་མཚུངས་པར་བརྗོད་པ་ཞིག་ལ་གོ །
ལན། རྒྱན་འདིའི་སྐབས་སུ་དཔེ་དང་དཔེ་ཅན་གཉིས་པོ་ཕན་ཚུན་འདྲ་བའམ་མཚུངས་པ་ཤས་ཆེ་བས་དབྱེ་བ་འབྱེད་མ་ནུས་པར་དཔེ་ཅན་དཔེ་རུ་འཁྲུལ་བ་དང་། དཔེ་དཔེ་ཅན་དུ་འཁྲུལ་བར་སི་ཏུའི་རྗེས་འབྲང་དང༌། ཟུར་མཁར་པ་སོགས་ཀྱིས་བཞེད་ལ། ལྔ་པ་ཆེན་མོས་བཞེད་པ་ལྟར་ན། དཔེ་ཅན་དཔེ་རུ་འཁྲུལ་བ་ལ་སྦྱར་ན་དོན་ལ་གནས་ཤིང་ལེགས་པར་གསུངས་སོ།།
ལན། འཇིག་རྟེན་ན་མི་སྲིད་པའི་དཔེའི་དངོས་པོ་ཞིག་བཀོལ་བ་གཉིས་ཀ་འདྲ་ཡང་། རྨད་བྱུང་གི་དཔེ་ཡི་སྐབས་དཔེ་ཅན་དེའི་དཔེ་དང་བརྟག་པ་མཐར་བཟུང་གི་སྒོ་ནས་མཚུངས་པར་བརྗོད་ཅིང་། དཔེ་དོན་ཐ་དད་དུ་ཡོད་པ་སྒྲས་ཟིན་དུ་ཐོན། རྣམ་འགྱུར་གྱི་དཔེའི་སྐབས་དཔེ་ཅན་དང་དཔེ་གཉིས་རྣམ་འགྱུར་ཙམ་་ཐ་དད་པ་ལས་རང་བཞིན་མཚུངས་པ་ཐད་ཀར་བརྗོད་དེ་དཔེ་་་་་་་དོན་ཐ་དད་དུ་ཡོད་པ་སྒྲས་ཟིན་དུ་ཐོན་མེད་པའི་ཁྱད་པར་ཡོད།
ལན། རྨད་བྱུང་གི་དཔེ་ནི། དཔེ་དེར་ཁྱད་ཆོས་དེ་ལྡན་ན། །དཔེར་འོས་ཞེས་བརྗོད་རྨད་བྱུང་དཔེ། །ཞེས་དཔེ་དེ་ལ་དཔེ་ཅན་གྱི་ཁྱད་ཆོས་དེ་དག་ལྡན་ན། དཔེ་ཅན་དེའི་དཔེར་འོས་སོ་ཞེས་དཔེ་ཅན་དེའི་དཔེར་བརྟག་པ་མཐར་བཟུང་གི་སྒོ་ནས་བཀོད་དེ། དཔེ་ཅན་དེ་ལ་དཔེ་དེས་འགྲན་ཟླ་བྱེད་མི་ནུས་པར་སྟོན་པ་ཞིག་ཡིན། རྩ་བར། སྨིན་ལེགས་གལ་ཏེ་པདྨ་འགའ། །རྣམ་པར་འཁྲུལ་བའི་མིག་ལྡན་ན། །ཁྱོད་ཀྱི་བཞིན་གྱི་དཔལ་འཛིན་ཏེ། །ཞེས་པ་འདི་ནི་རྨད་བྱུང་དཔེ། །ཞེས་སོ། །
ལན། སྨད་པའི་དཔེ་དང་དགག་པའི་དཔེ་གཉིས་ཀྱི་ཁྱད་པར་ནི་དཔེ་ལ་ཅུང་ཟད་སྨད་པའམ་དཔེ་དེའི་སྐྱོན་བརྗོད་པ་འདྲ་་་ཡང་། སྨད་པའི་དཔེ་ནི་དཔེ་དེ་ལ་ཅུང་ཟད་སྨད་པའམ་དཔེ་དེའི་སྐྱོན་བརྗོད་དེ་དཔེ་ཅན་ནི་དཔེ་ལས་ཁྱད་པར་དུ་མས་ལྷག་པའི་ཚུལ་དང་། དགག་པའི་དཔེ་ནི། དཔེ་དེའི་སྐྱོན་ཅུང་ཟད་བརྗོད་དེ་དཔེ་ཡིས་དཔེ་ཅན་ལ་འགྲན་མི་ནུས་ཞེས་པའི་དགག་ཚིག་དངོས་་་་ཤུགས་གང་རུང་ལ་ཡོད་པ་ཞིག་ལ་ཟེར།
ལན། རྩོམ་ལུས་ཀྱི་ཁྱད་ཆོས་གཞིར་བཟུང་ནས་དབྱེ་ན་སྒྲུང་གཏམ་ལ་འཕྲིན་ཡིག་སྒྲུང་གཏམ་དང༌། ཟིན་བྲིས་སྒྲུང་གཏམ།རྣམ་ཐར་སྒྲུང་གཏམ། ཉིན་ཐོ་སྒྲུང་གཏམ། .ཚིགས་བཅད་སྒྲུང་གཏམ་སོགས་མང་བོ་ཡོད།
ལན། 《རིན་པོ་ཆེའི་གཏམ་གྱི་སྦྱོར་བ》ལས། རིག་ལམ་རྣམ་པར་འབྱེད་པའི་རྣམ་དཔྱོད་དང༌། །གཞུང་ལུགས་གདམས་པར་ཤར་བའི་ཉམས་ལེན་དང༌། །ཚིག་སྦྱོར་ཚུལ་ལ་མཁས་པའི་ངག་གི་དཔལ། །ས་སྟེང་འདི་ན་རིན་ཆེན་རྣམ་གསུམ་སྣང༌། །ཞེས་དང༌། ཡང་། ཟུར་མཁར་བློ་གྲོས་རྒྱལ་པོས། རྒྱལ་པོ་ལང་ཚོས་དྲེགས་གྱུར་ཀྱང་། །རྒྱན་མེད་པ་ན་སྐྱེ་བོས་གླེང༌། །དེ་བཞིན་སྙན་ངག་མི་ལྡན་ན། །བསྟན་བཅོས་མཁས་ལ་རྩིས་སུ་མེད། །ཅེས་དང་།སྙན་ངག་ཆུང་ངུ་ལའང་ངལ་བྱས་མི། །མཁས་པའི་མདུན་ས་དག་ཏུ་འདུག་ལ་དབང་། །ཞེས་པའོ། །
ལན། གྲོལ་བ་དང་། རིགས་དང་། མཛོད་དང་། འདུས་པ་བཅས་བཞི་ཡོད་པ་ཡིན་ནོ། ། རིགས་ལ་བྱ་ཚིག་གཅིག་གིས་བསྡུས་པ་དང་། འདུམ་པར་བྱ་ཚིག་དུ་མས་བསྟན་པའོ། །མཛོད་ལ་ཚིགས་བཅད་ཧ་ཅང་མང་བོ་དགོས་པའི་ངེས་པ་མེད་ཅིང་།འདུས་པར་ཚིགས་བཅད་མང་བོ་ཞིག་ངེས་པར་དགོས་སོ། །གྲོལ་བར་བྱ་ཚིག་དང་གཅོད་མཚམས་མི་དགོས་པ་ཞིག་ཡིན་ལ། དེ་རྣམས་ནི་སརྒས་བཅིངས་པའི་སྙན་ངག་ཆེན་པོའི་ཆ་ཤས་ཡིན་ནོ། །དེ་རྣམས་སརྒས་བཅིངས་པ་ཡི། །སྙན་ངག་ཆེན་པོའི་ཆ་ཤས་ཡིན། །ཞེས་གསུངས་པ་ལྟར། དེ་རྣམས་སརྒས་བཅིངས་པ་སྟེ་ལེའུ་མང་བོ་ཡོད་པའི་སྙན་ངག་ཆེན་པོའི་གཞུང་གི་ཆ་ཤས་ཡིན་ཏེ། དཔེར་ན།སྙན་ངག་ཆེན་པོའི་གཞུང་ནི་སྣམ་བུ་ལྟ་བུ་དང༌། གྲོལ་བ་སོགས་བཞི་བོ་དེ་ནི་སྣམ་བུ་བཟོ་བྱེད་ཀྱི་རྒྱུ་སྣལ་མ་ལྟ་བུ་ཡིན་པས་སྙནངག་གི་བསྟན་བཅོས་ཀུན་ལ་ཁྱབ་ནས་ཡོད་པ་ཡིན་ནོ། །
ལན། ཚིག་རྐང་སོ་སོར་ཚེག་བར་ཆ་ལྔ་དང་ཡ་གཅིག་ཡོད་པ་དང་། ཡ་གཅིག་པོ་དེ་ཚིག་ཕྲད་ཡིན་པ་དང་མིན་པ་གང་བདེར་བྱས་པ་ཡིན།
ལན། ཚིག་རྐང་སོ་སོའི་ཚེག་བར་ཆ་དྲུག་བྱས་ཐོག དཀྱིལ་དུ་ཀློག་མཚམས་རེ་ཁེལ་ཀྱང་ཚིག་རྐང་གཅིག་གི་ཁོངས་སུ་སྦྲེལ་ཡོད་་་པ། ཀློག་མཚམས་ཁེལ་ས་དེར་ཚིག་རྐང་གཅིག་བྱས་ཚེ་ཚིགས་བཅད་ཤོ་ལོ་ཀ་གཅིག་པ་དེ་ཤོ་ལོ་ཀ་གཉིས་སུ་འགྲོ་བ་ཞིག་ཡིན།
ལན། ཚིག་རྐང་སོ་སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་། སླར་ཡང་ཆ་གཉིས་ཀྱི་རྗེས་སུ་ཡ་གཅིག་མཇུག་ཏུ་ཆ་གཅིག་བཅས་བྱས་ཐོག སྔོན་རྗེས་གཉིས་ཀའི་ཡ་གཅིག་པོ་དེ་ཚིག་ཕྲད་ཤ་སྟག་ཡིན།དྲི་བ མཚུངས་པ་གསལ་བྱེད་ཀྱི་སྒྲ་ལ་རྣམ་གྲངས་ག་ཚོད་ཡོད།
ལན། དོན་རྒྱན་སོ་ལྔའི་ནང་གསེས་ཉེར་དྲུག་པ་མཚུངས་སྦྱོར་གྱི་རྒྱན་ནི། བརྗོད་འདོད་དཔེ་དང་དཔེ་ཅན་གཉིས་ངོ་བོའི་སྒོ་ནས་མི་མཚུངས་ཀྱང་མིང་ངམ། རྣམ་གྲངས་ཀྱི་སྒོ་ནས་ཕན་ཚུན་མཚུངས་པར་སྦྱོར་བའི་རྒྱན་ཞིག་སྟེ། དེའི་ནང་གསེས་རྣམ་གྲངས་གཉིས་ནི། བསྟོད་པའི་མཚུངས་སྦྱོར་དང༌། སྨད་པའི་མཚུངས་སྦྱོར་རོ། །
ལན། རྒྱན་འདི་གཉིས་མཚུངས་པར་སྦྱོར་བའི་ངོས་ནས་འདྲ་ན་ཡང་། འདི་གཉིས་ཀྱི་མི་འདྲ་བའི་ཁྱད་པར་ལ། 《ཚངས་སྲས་བཞད་སྒྲ》ལས། དཔེ་རྒྱན་སྐབས་སུ་དཔེ་ཡོན་ཏན་ལྷག་པས་དཔེ་ཅན་ཡོན་ཏན་དམན་པའི་བྱ་བ་ཆོས་གཅིག་ལ་བསྡུས་ཏེ་ཕན་ཚུན་གྱི་བྱ་བ་འདྲ་བའི་སྒོ་ནས་མཚུངས་པར་སྦྱོར་བ་དང་། མཚུངས་སྦྱོར་གྱི་རྒྱན་ནི་གང་ལ་མཚུངས་པར་སྦྱོར་བའི་ཡུལ་དང་། བརྗོད་འདོད་ཀྱི་དངོས་པོ་གཉིས་ཁྱད་འཕགས་ཡིན་མིན་ཏེ་དོན་གྱི་རྣམ་་་་་་པས་མི་མཚུངས་ཀྱང་། ཁྱད་ཆོས་ཀྱི་ཕྱོགས་གཅིག་གམ་སྒྲའི་འཇུག་ཡུལ་ཙམ་མཚུངས་པར་སྦྱར་ནས་མཉམ་དུ་སྟོན་པ་དང་ཡང་ན་སྙིང་་བོ་མེད་པའི་བྱ་བ་ཙམ་མཚུངས་པར་སྦྱར་ནས་མཉམ་དུ་སྨད་པ་ལྟ་བུ་ཡིན་པས་བརྗོད་འདོད་ཀྱི་རྟོག་པའི་ས་བོན་ཆ་ཙམ་མཚུངས་པར་་་་་་སྦྱར་བ་ཞིག་དགོས་པའི་ཁྱད་པར་ཡོད་དོ། །དྲི་བ མཚུངས་སྦྱོར་གྱི་དཔེ་དང་ངོ་བསྟོད་ཀྱི་དཔེ་གཉིས་ལ་ཁྱད་པར་ཅི་ཡོད།
ལན། དཔེ་དེ་དཔེ་ཅན་ལས་ཁྱད་པར་མང་དུ་ཡོད་ཀྱང་མེད་པ་ལྟར་མཚུངས་པ་ཁོ་ན་བརྗོད་དེ། འཇིག་རྟེན་ན་མཛེས་མཛེས་དང་ངོ་བསྟོད་ཟེར་བ་ལྟར་དཔེ་ལ་རི་དྭགས་ཀྱི་ལུས་ཡོངས་་་རྫོགས་ཀྱི་མཚན་པ་དང་། དཔེ་ཅན་ལ་རི་དྭགས་ཀྱི་མིག་གིས་མཚན་པས། སྤྱིར་ན་ཆ་རྫོགས་པ་དང་ཆ་ཤས་ཙམ་གཉིས་འདྲ་ཟེར་ལུགས་མེད་ཀྱང་། དེ་གཉིས་འདྲའོ་ཞེས་དཔེ་ཅན་ལ་ངོ་བསྟོད་བྱས་པ་ལྟ་བུའི་ཆ་ནས་བཏགས་པའོ། །
ལན། གཞུང་ལས་མི་གསལ་བའི་མཚུངས་གསལ་གྱི་སྒྲ་ནི།།དེ་ཡི་རྗེས་སུ་བསྙེགས་པ་གྲིབ་མ་མཚུངས་དང་ཆོས་ཐུན་མོང་།དང༌། །དེ་དང་དབྱེར་མེད་གཉིས་སུ་མེད། །རོ་གཅིག་གྱུར་དང་དེ་ལས་ལྷག །དེ་ལས་རྨད་བྱུང་དེ་དང་ནི། །ཚུལ་གཅིག་ཁྱད་པར་མེད་པ་དང་། །དེ་ཉིད་ཟིལ་གྱིས་གནོན་པ་སོགས། །ཞེས་པ་ལྟ་བུའོ། །
ལན། གཞལ་བྱ་དཔེ་ཅན་རིམ་བཞིན་བཀོད་པ་དེ་རྣམས་ལ། འཇལ་བྱེད་དཔེའི་དངོས་པོ་རྣམས་ཀྱང་རིམ་བཞིན་བཀོད་འདྲ་ཡང་བཞིན་སྒྲ་གཅིག་པ་ནི། གཞལ་བྱ་དཔེ་ཅན་དེ་དང་མཚུངས་པའི་དཔེ་ཡང་རྣམ་དབྱེ་གསུམ་གཉིས་གཙོ་བོར་བྱས་ཏེ་་་་་རིམ་པ་ལྟར་བཀོད་པའི་མཇུག་ཏུ་དཔེ་ཅན་དང་དཔེ་གཉིས་ཀའིཐུན་མོང་གི་ཁྱད་ཆོས་གཅིག་སྟོན་པ་ཞིག་ཡིན་དགོས། རིམ་པ་ཅན་གྱི་རྒྱན་ནི། མཚོན་བྱ་དཔེ་ཅན་རྣམས་ལ་མཚུངས་པའི་མཚོན་བྱེད་དཔེ་རྣམས་ཀྱང་རིམ་པ་བཞིན་བཀོད་པར་མ་ཟད་རབ་རྟོག་གསལ་བྱེད་ཀྱི་སྒྲ་དང་བཅས་རྗེས་སུ་སྟོན་པའི་རྒྱན་ཞིག་ཡིན་པས། དཔེ་རྒྱན་དང་རབ་རྟོག་བསྲེས་པའི་རྒྱན་ཞིག་ཡིན་པར་འདོད།
ལན། མ་ཁྱབ་སྟེ། རྩ་བར། མུན་པ་ལུས་ལ་འཇུག་པ་བཞིན། །མཁའ་ནི་མིག་སྨན་ཆར་འབེབས་བཞིན། །ཞེས་པ་ལྟ་བུར་བཞིན་སྒྲ་ཡོད་མོད། དཔེ་རྒྱན་གྱི་མཚུངས་གསལ་གྱི་སྒྲ་མིན་ཏེ་རབ་རྟོག་གསལ་བྱེད་ཀྱི་སྒྲ་ཡིན་པའི་ཕྱིར་རོ། །
ལན། རྒྱན་དེ་གཉིས་ཀྱི་ཁྱད་པར་ནི། ཟུར་གྱི་ཕྲ་མོ་ནི་མཚོན་བྱའི་དོན་དེ་ཡུལ་གང་རུང་ཞིག་གིས་གོ་བར་བྱ་བའི་ཆེད་དུ་་བརྡ་ཙམ་གཏོང་འདོད་ཀྱི་བློ་སྔོན་དུ་བཏང་ཡོད་ལ། རྣམ་པའི་ཕྲ་མོ་ནི་ཡུལ་གང་རུང་ཞིག་ལ་མཚོན་བྱའི་དོན་དེ་ཤེས་པར་བྱ་བའི་་་་་ཆེད་དུ་བརྡ་གཏོང་འདོད་ཀྱི་བློ་སྔོན་དུ་བཏང་བ་མ་ཡིན་ན་ཡང་།ནང་སེམས་ཀྱི་རང་ཉམས་ལུས་ཀྱི་རྣམ་འགྱུར་ལ་དབང་མེདདུ་་་་་་་གསལ་བར་གྱུར་པ་ཞིག་ཡིན་ནོ། །
ལན། ཟོལ་བསྟོད་ཀྱི་རྒྱན་ལ་ཡུལ་གང་གི་སྐྱོན་བརྗོད་པ་ལྟ་བུའི་ཟོལ་གྱིས་ཡུལ་དེའི་མཐུ་དང་ནུས་པ་ལ་སོགས་པའི་ཡོན་་་་་་ཏན་ཕུལ་དུ་བྱུང་ཞིང་རྒྱ་ཆེ་བ་ཞིག་ཤུགས་ལ་སྟོན་པ་དང༌། ཆའི་རྒྱན་ལ་ཡུལ་དེའི་སྐྱོན་མཚང་གི་རྣམ་པ་མི་མཛེས་པ་དེ་བསྒྲིབ་བྱར་་བྱས་ནས། སྒྲིབ་བྱེད་ཡུལ་དེའི་རང་བཞིན་དང་མཐུན་པའི་མཛེས་པའི་ཆོས་གཞན་ཞིག་བརྗོད་པའི་ཟོལ་གྱིས་ཡུལ་དེའི་སྐྱོན་མཚངསྦེད་པར་བྱེད་པ་ཞིག་ཡིན་པའི་ཁྱད་པར་ཡོད་དོ། །དྲི་བ ཟོལ་བསྟོད་ཀྱི་རྒྱན་གསུམ་ནི་གང་དག་ཡིན།
ལན། དོན་རྒྱན་སོ་ལྔའི་ནང་གསེས་གསུམ་པ་གཟུགས་ཅན་གྱི་རྒྱན་ནི། དཔེ་དང་དཔེ་ཅན་གཉིས་ངོ་བོ་ཐ་དང་དུ་མ་བྱས་པར།བརྗོད་པར་འདོད་པའི་དོན་དེ་ཉིད་དཔེའི་གཟུགས་སུ་བཀོད་པ་ཞིག་སྟེ། དེའི་ནང་གསེས་ཀྱི་རྣམ་གྲངས་ཉི་ཤུ་ནི། 1.བསྡུས་པའི་གཟུགས་ཅན་དང་། 2.མ་བསྡུས་པའི་གཟུགས་ཅན། 3.བསྡུས་ཤིང་མ་བསྡུས་པའི་གཟུགས་ཅན། 4.མཐའ་དག་གཟུགས་ཅན། 5.ཆ་ཤས་ཀྱི་གཟུགས་ཅན། 6. ཆ་ཤས་ཅན་གྱི་གཟུགས་ཅན། 7.ཡན་ལག་གཅིག་པའི་གཟུགས་ཅན། 8.ལྡན་པའི་གཟུགས་ཅན། 9.ལྡན་མིན་གཟུགས་ཅན། 10. མི་མཉམ་པའི་གཟུགས་ཅན། 11.ཁྱད་པར་གྱི་གཟུགས་ཅན། 12.འགལ་བའི་གཟུགས་ཅན། 13. རྒྱུའི་གཟུགས་ཅན།14.སྦྱར་བའི་གཟུགས་ཅན། 15.དཔེའི་གཟུགས་ཅན། 16. ལྡོག་པ་ཅན་གྱི་གཟུགས་ཅན། 17.འགོག་པའི་གཟུགས་ཅན། 18.མཉམ་འཇོག་གི་གཟུགས་ཅན། 19.གཟུགས་ཅན་གྱི་གཟུགས་ཅན། 20.བསྙོན་དོར་གྱི་གཟུགས་ཅན་བཅས་ཉི་ཤུའོ།།
ལན། གཟུགས་ཅན་གྱི་གཟུགས་ཅན་ནི། དཔེ་ཅན་དེ་ཉིད་གཟུགས་གཅིག་ཏུ །བཀོད་རྗེས་དེ་ཡང་གཞན་ཞིག་གི།གཟུགས་སུ་བཀོད་པ་འཕར་མ་སྟེ། །གཟུགས་ཅན་གྱི་ནི་གཟུགས་ཅན་ནོ། །ཞེས་ཐོག་མར་དཔེ་ཅན་དེ་ཉིད་དཔེ་གཅིག་གི་གཟུགས་སུ་བཀོད་ནས། སླར་ཡང་དེ་ཉིད་དཔེ་ཅན་གཞན་ཞིག་གི་གཟུགས་སུ་བཀོད་པ་ཞིག་ཡིན། དེའི་མཚན་གཞིར་བོད་མཁས་པས། གང་གི་མཁྱེན་དཔྱོད་ནམ་མཁའི་སྐྱེད་མོས་ཚལ། །ཤེས་བྱ་རྒྱུ་སྐར་མེ་ཏོག་བཞད་ལྡན་པའི །ལེགས་བཤད་འོད་སྣང་སྦྲང་རྩིའི་ཟེགས་མ་ཙམ། །ཐོབ་པའི་བློ་གསལ་དེ་དག་སྐལ་བ་བཟང་། །ཞེས་སོ། །
ལན། མ་ཁྱབ་སྟེ། གཟུགས་རྒྱན་གྱི་ཡ་གྱལ་བཅོ་ལྔ་པ་དཔེའི་གཟུགས་ཅན་དེ་ལ་མཚུངས་སྒྲ་ཡོད་དེ། དེ་ནི་དཔེ་ཅན་དེ་ཉིད་དཔེའི་གཟུགས་སུ་བྱས་ནས་སླར་དཔེ་དོན་གཉིས་ཀ་མཚུངས་་པའི་མཚུངས་སྒྲ་སྟེ་མཚུངས་པ་གསལ་བྱེད་ཀྱི་སྒྲ་དངོས་སུ་སྦྱརནས་དཔེ་རྒྱན་དང་གཟུགས་རྒྱན་བསྲེས་པའི་རྒྱན་འདི་ལ་དཔེའི་་་་་གཟུགས་ཅན་ཞེས་བརྗོད་པ་ལྟ་བུའོ། །དཔེར་ན། དཀྱུས་རིང་འདྲེན་བྱེད་རི་དྭགས་རི་མོས་མཛེས། །གཉིས་སྐྱེས་འཛུམ་དཀར་འོད་ཕྲེང་ལེགས་བཞད་པའི། །ཡིད་བཞིན་འཁོར་ལོའི་ཞལ་གྱི་ཟླ་བ་འདི། །ལྷ་ལམ་རྒྱུ་བའི་ཤར་གྱི་ཐིག་ལེར་མཚུངས། །ཞེས་པ་ལྟ་བུས་མཚོན་ནོ། །
ལན། བཟློག་དཔེའི་དོན་ནི། དཔེ་དང་དཔེ་ཅན་གོ་ལྡོག་ནས། །དེ་གཉིས་མཚུངས་སྟོན་བཟློག་པའི་དཔེ། །ཞེས་དང་དེའི་མཚོན་བྱར་སློབ་དཔོན་དབྱུག་པ་ཅན་གྱིས། ཁྱོད་ཀྱི་གདོང་བཞིན་པདྨ་ནི། །རྣམ་པར་རྒྱས་པར་གྱུར། །ཞེས་པར་དཔེ་ནི་ཁྱོད་ཀྱི་གདོང་དང་དཔེ་ཅན་ནི་པདྨ། མཚུངས་སྒྲ་ནི་བཞིན། མཚུངས་ཆོས་ནི་གདོང་དང་པདྨ་གཉིས་ཁྱད་ཆོས་འདྲ་བར་གོ་ནུས་པ་དེ་ཡིན།དྲི་བ བཟློག་པའི་དཔེའི་སྐབས་ཀྱི་བཟློག་པ་ཞེས་པས་གང་བཟློག་པ་ཡིན།
ལན། དེས་རྩོམ་འབྲི་བའི་ཚེ་ཡི་གེར་དག་ཆ་ལྡན་པ་ཁོ་ན་ཙམ་གྱིས་མི་ཆོག་པར་སྙན་ངག་གི་ཉམས་དང་ལྡན་དགོས། གལ་ཏེ་སྙན་ངག་གི་ཉམས་དང་མི་ལྡན་ན། བུད་མེད་མཛེས་མ་ཞིག་གཅེར་བུར་འགྲོ་བ་དང་མཚུངས་ཞེས་ཡི་གེའི་དག་ཆ་གཙོ་བོར་འཛིན་་་དགོས་པར་མ་ཟད། ད་དུང་སྙན་ངག་གི་ཉམས་ཐོན་པ་ལའང་འབད་དགོས་ཚུལ་བསྟན་ཡོད།
ལན། འདིའི་སྐབས་ཀྱི་ཡོན་ཏན་ཞེས་པ་སྐྱོན་ཡོན་གྱི་ཡོན་ཏན་ཁོ་ན་ལ་གོ་རྒྱུ་མིན་པར། ཆོས་རང་རང་གི་གཤིས་ལུགས་རང་ཆོས་སུ་གྲུབ་པའི་ཐུན་མོང་མ་ཡིན་པའི་རྣམ་འགྱུར་རམ་ནུས་ངཞིག་ཡོད་པ་དེ་ཐམས་ཅད་འདིར་ཡོན་ཏན་དུ་འཇོག་དགོས།དཔེར་ན། གཟུགས་སྒྲ་དྲི་རོ་རེག་བྱ་སོགས། འདོད་པའི་ཡོན་ཏན་ལྔ་བོ་རང་རང་གི་ཐུན་མོང་མ་ཡིན་པའི་ནུས་པའི་བྱེད་ལས་དེ་ཆོས་རང་རང་གི་ཡོན་ཏན་དུ་བཞག་པ་ལྟ་བུ་ཡིན།
ལན། འདིའི་སྐབས་ཀྱི་ཡོན་ཏན་ནི། ཕྱི་རོལ་པས་འདོད་པ་ལྟར་གྱི་རྡུལ་མུན་སྙིང་སྟོབས་གསུམ་སོགས་ལ་ངོས་འཛིན་པ་་་་་དང་། འདོད་པའི་ཡོན་ཏན་གཟུགས། སྒྲ། དྲི། རོ། རེག་བྱ་ལྔ་བོའི་གང་རུང་གི་ཡོན་ཏན་ལ་སྦྱོར་དགོས་པ་ལ་སོགས་པའི་ངོས་་་་་་འཛིན་ཚུལ་དུ་མ་ཡོད་ཀྱང་། སྤྱིར་ན་འདིའི་སྐབས་ཀྱི་ཡོན་ཏན་ཞེས་པ་ནི། སྐྱོན་ཡོན་གྱི་ཡོན་ཏན་ཙམ་ལ་གོ་ན་ཁྱབ་ཆུང་བས།ཆོས་རང་རང་གི་མཐུ་དང་ནུས་པའི་བྱེད་ལས་ལ་ཡོན་ཏན་ཞེས་་་་་་བཏགས་པ་སྟེ། ཉི་མའི་འོད་ཀྱི་ནུས་པས་པདྨོའི་འདབ་མ་འཛུམ་པར་བྱེད་པ། ཆང་གི་ནུས་པས་འཐུང་བ་བོ་ར་བཟི་བར་བྱེད་པ།དུག་གི་ནུས་པས་གསོད་པར་བྱེད་པ་སོགས་སྐབས་འདིའི་ཡོན་ཏན་ཡིན་ནོ། །
ལན། ཡོན་ཏན་རང་བཞིན་བརྗོད་པའི་དོན་ནི། ཡོན་ཏན་གཙོར་སྟོན་དྲང་པོའི་ངག །ཡོན་ཏན་རང་བཞིན་བརྗོད་ཅེས་བྱ། །ཞེས་དང་མཚན་གཞི་ནི་རེབ་ཙ་བཀའ་འགྱུར་བ་དམ་ཆོས་ཡར་འཕེལ་གྱིས། གང་གིས་ལེགས་གསུང་དམ་པའི་ཆོས་ཀྱི་ཚུལ། །ཇི་བཞིན་ཉམས་སུ་བསྟར་བས་མངོན་མཐོ་དང་། །ངེས་ལེགས་ཐར་པ་བླ་ན་མེད་པའི་བདེ། །མ་ལུས་ཇི་ལྟར་གསུང་བཞིན་ལྷུན་གྱིས་གྲུབ། །ཅེས་བྱའོ། །
ལན། འདིའི་སྐབས་ཀྱི་ཡོན་ཏན་ནི་སྐྱོན་ཡོན་གྱི་ཡོན་ཏན་ཙམ་ལ་གོ་མི་དགོས་པར། ཆོས་ཅན་གང་གི་ཐུན་མོང་མ་ཡིན་པའི་རང་བཞིན་ནམ་ཁྱད་ཆོས་ཙམ་ཆོས་ཅན་དེའི་ཡོན་ཏན་ཞེས་མིང་་་་གིས་བཏགས་པའོ། །
ལན། བརྗོད་བྱའི་དངོས་པོ་རྣམས་ཀྱི་རང་བཞིན་ནམ་ངོ་བོ་དང་། དེ་དག་གི་བྱ་བ་སྣ་ཚོགས་པ་རྣམས་མེད་པ་ལ་ཡོད་པ་ཡོད་པ་ལ་མེད་པའི་སྒྲོ་སྐུར་དང་འཁྱོག་ཚིག་སྤངས་ཏེ་དང་།ཤུགས་བསྟན་ཙམ་མ་ཡིན་པར། དེ་དང་དེའི་རང་བཞིན་ནམ་གནས་སྐབས་སྣ་ཚོགས་པ་ཚིག་ཟིན་ལ་དངོས་སུ་གསལ་ཞིང་དྲང་་་་བོར་བརྗོད་པའི་ངག་དེ་རང་བཞིན་བརྗོད་པའི་རྒྱན་ཡིན་ལ། དེར་དབྱེ་ན་རིགས་དང་བྱ་བ། ཡོན་ཏན། རྫས་བཅས་བཞི་ཡོད་དོ། །
ལན། སྙན་ངག་མེ་ལོང་མ་ལས། རང་བཞིན་བརྗོད་དང་འཁྱོག་བརྗོད་ཅེས། །ངག་གི་རང་བཞིན་ཐ་དད་གཉིས། །འཁྱོག་པོར་བརྗོད་པ་ཐམས་ཅད་ལ། །ཕལ་ཆེར་སྦྱར་བས་དཔལ་རྒྱས་བྱེད། །ཅེས་ངག་གི་རང་བཞིན་ལ་དྲང་བརྗོད་དང་འཁྱོག་བརྗོད་གཉིས་སུ་ཕྱེ་བར་བལྟས་ན། དྲང་བརྗོད་ཀྱིས་རིགས་ཆེན་པོ་ཞིག་གི་གོ་གནས་ཟིན་འདུག དེའི་ཕྱིར་ད་དུང་རང་བཞིན་བརྗོད་པ་འདི་འདྲ་ནི། །བསྟན་བཅོས་རྣམས་ལ་རྒྱལ་སྲིད་ཉིད། །སྙན་ངག་རྣམས་ལའང་འདི་དག་འདོད། །ཅེས་རང་བཞིན་བརྗོད་པའི་རྒྱན་གྱི་གལ་ཆེ་བའི་རང་བཞིན་བསྟན་ཡོད། དེ་མཚུངས་སུ་བོད་ཀྱི་སྙན་འགྲེལ་པ་དག་གིས་ཀྱང་རྒྱན་འདི་ཉིད་ལ་གདེང་འཇོག་མཐོན་པོ་བྱས་ཡོད་དེ།འཇུ་མི་ཕམ་པས། ངག་མ་འཁྱོག་པ་དྲང་བོ་རང་བཞིན་རྣལ་མར་བརྗོད་པ་ནི་ངག་སྤྱི་ཡི་གཉུག་མའི་ངག་ཡིན་པའི་ཕྱིར་འདི་ནི་རྒྱན་་དམ་པར་འདོད་དོ། །ཞེས་གསུངས་པ་དང༌། རྒྱལ་དབང་ལྔ་པ་ཆེན་མོས། འདི་ནི་སྤྱིར་བསྟན་བཅོས་ཀུན་ལ་རྒྱལ་པོའི་རྒྱལ་སྲིད་ཀྱི་མངའ་ཐང་ལྟར་གཙོ་ཆེ་ཞིང་བྱེ་བྲག་ཏུ་དྲང་བོར་བརྗོད་པའི་སྙན་་་ངག་ལ་ཡང་འདི་ཉིད་འདོད་དོ། །ཞེས་སོགས་ལས་རྒྱན་འདི་ནི་གལ་ཆེ་ཕྱིར་དོན་རྒྱན་གྱི་དང་པོར་བཞག་པ་ཡིན་ནོ། །
ལན། རང་བཞིན་བརྗོད་པའི་སྐབས་སུ་དངོས་པོ་རྣམས་ཀྱི་རང་བཞིན་ནམ་ངོ་བོ་སྒྲོ་སྐུར་གང་ཡང་མ་བྱས་པར་རིགས་ཅན་་ཀུན་ལ་ཁྱབ་བྱེད་དུ་ཡོད་པའི་ཁྱད་ཆོས་ཐུན་མོང་བ་སྟོན་པའི་སྤྱིའི་་རིགས་ཤིག་གི་རང་བཞིན་བརྗོད་པ་དང༌། བྱེད་པོ་གང་ཞིག་གིས་བྱ་བ་གང་ཞིག་བྱས་པ་དྲང་བོར་བརྗོད་པ་དང༌། བརྗོད་འདོད་ཀྱི་དངོས་པོའི་ཁྱད་ཆོས་སམ་ནུས་པ་དྲང་བོར་བརྗོད་པ་དང་། བརྗོད་བྱ་ཁྱད་གཞི་དེའི་ཁྱད་ཆོས་རྫས་གང་ཡང་རུང་བ་ཞིག་དྲང་བོར་་་་་བརྗོད་པ་ཞིག་གོ །གསལ་བྱེད་རྒྱན་གྱི་སྐབས་སུ་རིགས་སོགས་གང་བརྗོད་པའི་གསལ་བྱེད་ཀྱི་ཚིག་ཐོག་མཐའ་བར་གསུམ་གང་ན་ཡོད་པ་དེས་ཚིག་ལྷག་མའི་དོན་སྔ་ཕྱི་ཐམས་ཅད་གསལ་བར་བྱེད་པའི་་་་ནུས་པ་དང་། རང་བཞིན་བརྗོད་པའི་རྒྱན་དང་བསྟུར་ན་ཅུང་ཟད་འཁྱོག་པའི་རྒྱན་ཞིག་གོ།
ལན། དངོས་པོ་ལ་ཇི་ལྟར་གནས་པ་དེ་བརྗོད་ཚུལ་ཡང་རང་བཞིན་ལས་མ་འཁྱོག་པར་དྲང་པོར་བརྗོད་པ་འདི་འདྲ་ནི་སྒྲ་་ཚན་ལ་སོགས་པའི་བསྟན་བཅོས་ཆེན་པོ་ཀུན་ལ་ཚིག་དོན་གྱི་ཉམས་ཕུན་སུམ་ཚོགས་པ་སྟེར་བ་ཞིག་ཡིན་པས་རྒྱལ་པོའི་སྲིད་དང་འདྲ་བ་ཡིན་ཞེས་པའོ། །
ལན། དེ་གཉིས་ལ་ཁྱད་པར་ཡོད་དེ། རང་བཞིན་བརྗོད་པའི་ངག་ནི་དུས་རྒྱུན་དུ་ཕན་ཚུན་སྐད་ཆ་ལ་སོགས་པ་བཤད་པའི་་སྐབས་སུ་སྒྲོ་སྐུར་གང་གིས་ཀྱང་མ་སླད་པར་སྐད་ཆ་དྲང་བོརབརྗོད་པ་ལ་ནི་རང་བཞིན་བརྗོད་པའི་ངག་ཅེས་བྱའོ། །རང་བཞིན་བརྗོད་པའི་རྒྱན་ནི་རིགས་དང་བྱ་བ། ཡོན་ཏན། རྫས་བཅས་གང་རུང་བརྗོད་པའི་སྐབས་དེ་དག་གི་རང་བཞིན་ནམ་ངོ་བོ་དེའི་་་་་་གནས་སྐབས་སྣ་ཚོགས་པ་ཚིག་ཟིན་ལ་དངོས་སུ་གསལ་ཞིང་ཚིག་་་་་སྦྱོར་སྙན་ཞིང་འཇེབས་པས་དྲང་བོར་བརྗོད་པའི་ངག་གི་སྦྱོར་བ་་་་དེ་ལ་རང་བཞིན་བརྗོད་པའི་རྒྱན་ཞེས་བྱ་བ་ཡིན་ནོ། །
ལན། ཁྱད་པར་ནི། རབ་བཏགས་ཀྱི་དཔེ་ནི་དཔེ་ཅན་གྱི་ཁྱད་ཆོས་དེ་ཉིད་དཔེ་ལ་ཡོད་སྙམ་པའི་ང་རྒྱལ་ཡོད་པ་ལྟ་བུར་སྒྲོ་་་་བཏགས་ནས། དེའི་ང་རྒྱལ་འགོག་པའི་ཆེད་དུ་དཔེ་གཞན་ཞིག་འགོད་པ་དང་། རྨད་བྱུང་གི་དཔེ་ནི་ཆེས་དཀོན་པའམ་མེད་པའི་དཔེ་ཞིག་བཀོད་དེ་དཔེ་ཅན་མཚར་བར་སྟོན་པ་དེ་ཡིན།
ལན། རབ་བཏགས་ཀྱི་དཔེ་ཡི་མཚན་ཉིད་ནི། དཔེ་དེར་མ་སྙེམས་གཞན་ལ་ཡང་། །འདྲ་ཆོས་ཡོད་ཅེས་རབ་བཏགས་དཔེ། །ཞེས་དཔེ་ཅན་གྱི་ཁྱད་ཆོས་དེ་ཉིད། དཔེ་ལ་ཡོད་སྙམ་པའི་ང་རྒྱལ་ཡོད་པ་ལྟ་བུར་སྒྲོ་བཏགས་ནས། དེའི་ང་རྒྱལ་འགོག་པའི་ཆེད་དུ་དཔེ་གཞན་ཞིག་འགོད་པ་ཞིག་ཡིན། དེའི་མཚོན་བྱར་རྩ་བར། དེ་ཡི་བཞིན་དཔལ་ང་ཉིད་ལ། །ཡོད་ཅེས་ཟླ་བ་བསྙེམ་མི་དགོས། །པདྨ་ལ་ཡང་དེ་ཡོད་ཕྱིར། །ཞེས་པ་འདི་ནི་རབ་བཏགས་དཔེ། །ཞེས་དང་དེའི་མཚན་གཞི་ལ་པཎ་ཆེན་བློ་བཟང་ཡེ་ཤེས་ཀྱིས། མེ་ན་ཀ་ཡི་འདྲེན་བྱེད་ཡིད་འཕྲོག་དང༌། །མཚུངས་ཞེས་དཔྱིད་ཀྱི་ཕོ་ཉ་དྲེགས་མི་འཚལ། །པད་ཚལ་མཚོ་ལ་གནས་པའི་རྣ་རྒྱན་ཅན། །ཡོན་ཏན་དེ་ལྟར་ཡིད་འཕྲོག་ལྡན་པས་སོ། །ཞེས་སོ། །
ལན། དོན་རྒྱན་སོ་ལྔའི་ནང་གསེས་བཅུ་གཉིས་རྟོག་གི་རྒྱན་ནི་སེམས་ལྡན་ནམ་སེམས་མེད་ཀྱི་དངོས་པོའི་གནས་་ལུགས་རང་བཞིན་ཇི་ལྟར་གནས་པ་དེ་ཉིད་དགོས་དབང་གི་འདོད་པས་རྣམ་པ་གཞན་ཞིག་ཏུ་སྒྲོ་བཏགས་ནས་བརྗོད་པའི་རྒྱན་ཞིག་་་་སྟེ། དེའི་ནང་གསེས་རྣམ་གྲངས་གསུམ་ནི། སེམས་ལྡན་རབ་རྟོག་དང་། སེམས་མེད་རབ་རྟོག ཏིང་ངེ་འཛིན་གྱི་རབ་རྟོག་བཅས་གསུམ་མོ། །
ལན། རྩ་བ་ལས། སྙམ་དང་དོགས་དང་ངེས་དང་འདྲ། །མིན་ནམ་ཞེས་པ་ལ་སོགས་པའི། །སྒྲ་ཡིས་རབ་རྟོག་གསལ་བར་བྱེད། །བཞིན་གྱི་སྒྲ་ཡང་དེ་འདྲའོ། །ཞེས་གསུངས་པ་བཞིན། སྙམ་དང༌། དོགས་དང་། ངེས་དང༌། འདྲ་དང༌། མིན་ནམ་དང་།སོགས་ཁོང་ནས་རྟོག་གོ་དང༌། རྣམ་པར་རྟོག་དང་ཆེས་མཐོང་ངོ་།།ཇི་ལྟ་བུའོ་ཞེས་པའི་སྒྲ་དུ་མས་རབ་བཏགས་ཀྱི་རྒྱན་གསལ་བར་་་་་་བྱེད་ཅིང་། བཞིན་གྱི་སྒྲ་ཡང་དེ་དག་དང་འདྲའོ་ཞེས་པའོ། །
ལན། དོན་རྒྱན་སོ་ལྔའི་ནང་གསེས་སོ་བཞི་པ་རབ་སྤེལ་གྱི་རྒྱན་ནི། ཚིག་སྦྱོར་གཅིག་ལ་དཔེ་རྒྱན་དང་གཟུགས་རྒྱན། འགོག་རྒྱན་སོགས་རྒྱན་གསུམ་ལས་མི་ཉུང་བ་ཞིག་མཉམ་དུ་བསྲེས་པའི་་་་་་་རྒྱན་ཞིག་སྟེ། དེའི་ནང་གསེས་རྣམ་གྲངས་གཉིས་ནི། གཅིག་ལ་གཅིག་ལྟོས་ཀྱི་རབ་སྤེལ་དང༌། སྟོབས་མཚུངས་ཀྱི་རབ་སྤེལ་ལོ། །
ལན། རིགས་ཀྱི་རང་བཞིན་བརྗོད་པའི་མཚན་ཉིད་ནི།རིགས་སྤྱིའི་ཆོས་རྣམས་དྲང་པོར་བརྗོད། །རིགས་ཀྱི་རང་བཞིན་བརྗོད་པར་འདོད། །ཅེས་སོ། །དེའི་མཚན་གཞི་ལ་བོད་མཁས་པས།ཕུལ་བྱུང་མཚན་དཔེ་འབར་བའི་སྐུ་མངའ་ཞིང༌། །ཡང་དག་དོན་ལྡན་ཡན་ལག་དྲུག་ཅུའི་གསུང༌། །ཀུན་མཁྱེན་རྣམ་པར་མི་རྟོགསཡེ་ཤེས་ཐུགས། །དུས་གསུམ་རྫོགས་པའི་སངས་རྒྱས་རྣམས་ལ་འདུད། །ཅེས་སོ། །
ལན། མཐུན་པའི་རྒྱུ་ལས་འབྲས་བུ་རིགས་མཚུངས་སམ་འོས་པའི་དངོས་པོ་བསྐྱེད་པའི་ཆ་ནས་རིགས་པའི་རྒྱུ་དང༌། མཐུན་པའི་རྒྱུ་ལས་འབྲས་བུ་མི་འོས་པའམ། རིགས་པ་མིན་པའི་ཕྱིན་ཅི་ལོག་བསྐྱེད་པས་རིགས་མིན་གྱི་རྒྱུ་ཞེས་བྱ་བ་ཡིན་ནོ། །དྲི་བ རིགས་མིན་གྱི་རྒྱུ་དང་འགལ་བའི་རྒྱན་གཉིས་ལ་ཁྱད་པར་ཅི་ཡོད།
ལན། རིགས་རང་བཞིན་བརྗོད་པ་ནི། སྒྲོ་བཏགས་མེད་པར་རང་གི་རིགས་ཀྱི་ཁྱད་ཆོས་རྣམ་པ་སྣ་ཚོགས་པ་དངོས་སུ་བརྗོད་པས་རིགས་སམ་སྡེ་ཚན་དེའི་སྤྱི་ལྡོག་གསལ་བོར་བྱེད་པཞིག་དང་། རྫས་རང་བཞིན་བརྗོད་པ་ནི། གཙོ་བོ་ཡུལ་དེའི་ཐུན་མོང་མ་ཡིན་པའི་ཁྱད་པར་ཅན་གྱི་རྫས་སམ་དངོས་པོ་ཞིག་སྟེ། དེ་ལ་བརྟེན་ནས་ཡུལ་བྱེ་བྲག་པ་རང་གཅིག་པུ་སྟོན་ནུས་པར་མ་ཟད།གཞན་དེའི་རིགས་གང་ལའང་མི་འཁྲུལ་བ་ཞིག་ཡིན་དགོས་སོ། །
ལན། རྒྱན་འདི་གཉིས་ཀྱི་ཁྱད་པར་ནི། འཇིག་རྟེན་ན་གྲགས་པའི་གནས་ཚུལ་གྱི་མཚམས་ལས་བརྒལ་བའི་འུད་ཆེན་པོའི་་ཉམས་ཙམ་ཡོད་པ་འདྲ་ཡང་། མཛེས་པའི་ཡོན་ཏན་གྱི་མཚན་ཉིད་ལ། རྩ་བར། འཇིག་རྟེན་འདས་ཤིང་བརྗོད་འདོད་ཀྱི། །དོན་གང་ཤིན་ཏུ་བཀོད་གྱུར་པ། །ཞེས་གསུངས་པ་བཞིན་ཤིན་ཏུའི་སྒྲས་འཇིག་རྟེན་གྱི་གྲགས་པ་ལས་ཆེས་རིང་དུ་བརྒལ་བའི་འུད་ཆེན་པོ་་་བརྗོད་པ་ལས་བརྗོད་ཚུལ་གྱི་རྣམ་པ་གཞན་ཅི་ཡང་མེད། ཕུལ་བྱུང་གི་རྒྱན་གྱི་མཚན་ཉིད་ལ། རྩ་བར། ཁྱད་པར་གྱི་ནི་བརྗོད་འདོད་གང་། །འཇིག་རྟེན་མཚམས་ལས་བརྒལ་གྱུར་པ། ཕུལ་དུ་བྱུང་བར་བརྗོད་པ་འདི། །རྒྱན་གྱི་དམ་པ་ཡིན་ཏེ་དཔེར། །ཞེས་གསུངས་པ་བཞིན། འཇིག་རྟེན་ན་གྲགས་པའི་གནས་ཚུལ་གྱི་མཚམས་ལས་བརྒལ་བ་ཙམ་སྟེ། དེ་ཙམ་མི་ཆེ་བར་གཙོ་བོ་བརྗོད་ཚུལ་གྱི་རྣམ་པ་མཚར་ཕུལ་ཅི་ཆེར་བྱེད་དགོས་པའི་ཁྱད་པར་ཡོད། དཔེར་ན།མཛེས་པའི་ཡོན་ཏན་གྱི་སྐབས་སུ་ལག་པ་ལྟ་བུ་ཕུ་དུང་གི་ནང་དུ་་་་འཇུག་བཞིན་པ་ཞིག་ལ། ལག་པ་འདི་ཆེ་དྲགས་ནས་ཕུ་དུང་གི་ནང་དུ་མ་ཤོང་ངོ་ཞེས་འུད་ཆེན་པོ་བརྗོད་པ་ཙམ་ཡིན་ལ། ཕུལ་བྱུང་གི་སྐབས་སུ་ལག་པ་འདི་གང་གིས་ཀྱང་གཞལ་མི་ནུས་པའི་་་་་ཆེན་པོ་ཞིག་ཡིན་ཡང་། ཕུ་དུང་འདིར་ཚུད་པ་ཡ་མཚན་ནོ་ཞེས་པ་ལྟ་བུའོ། །
ལན། གཤིས་ཀ་གཙིགས་སུ་བཟུང་སྟེ་བརྩམས་པའི་སྒྲུང་གཏམ་ལ་ཆ་མཚོན་ན། གསོན་ཉམས་ལྡན་པའི་མི་སྣ་ནི་བརྩམས་ཆོས་ཀྱི་སྲོག་ཤིང་དུ་གྱུར་ཡོད་པ་དང༌། བྱུང་རིམ་ནི་འཚོ་བའི་ཁྲོད་ཀྱི་དོན་དག་ཕྲན་བུའམ། སྔ་ཕྱིཪ་འབྲེལ་བ་དོན་དག་ཕྲན་བུ་སྐོར་ཞིག་ཡིན་པར་མ་ཟད། ཁོར་ཡུག་གི་རྣམ་པའང་མི་སྣའི་གཤིས་ཀ་དང་བསྟུན་ཏེ་བརྩམས་ཆོས་ཁྲོད་ལ་འདྲེན་བཞིན་ཡོད།
ལན། སེམས་ཁམས་གཙིགས་སུ་བཟུང་སྟེ་བརྩམས་པའི་སྒྲུང་གཏམ་ལ་ཆ་མཚོན་ན། བརྩམས་ཆོས་ཀྱི་བྱུང་རིམ་མང་བོ་ནི་ཕྲེང་བའི་ཕྲེང་རྡོག་རྣམས་དང་ཕྲེང་ཐག་ནི་མི་སྣའི་སེམས་ཁམས་་་་ཡིན་ལ། སྒྲུང་གཏམ་འདིའི་རིགས་གསར་རྩོམ་བྱེད་སྐབས། ཁོར་ཡུག་ལ་བརྟེན་ནས་མི་སྣའི་སེམས་ཁམས་ལ་འགྱུར་ལྡོག་བྱུང་བ་་་་་་་་དམིགས་སུ་བཀར་ནས་འབྲི་དགོས་པར་མ་ཟད། སེམས་ཁམས་ཞིབ་འབྲི་བྱས་པ་བརྒྱུད་ནས་ཚོར་བ་ཐུན་མོང་མ་ཡིན་པ་རྣམས་་་་་ཞིབ་ཆ་ཡོད་པའི་ངང་མཚམས་སྦྱོར་བྱེད་དགོས། གསལ་བཤད་བྱ་དགོས་པ་ཞིག་ནི། སེམས་ཁམས་གཙིགས་སུ་བཟུང་བའི་སྒྲུང་གཏམ་གྱི་བྱུང་རིམ་མག་མོག་ཡིན་པར་མ་ཟད ད་དུང་བྱུང་རིམ་ཀྱག་ཀྱོག་ཤིན་ཏུ་ཆེ་བས་ན། བརྩམས་ཆོས་ཐོག་མར་ཀློག་དུས་ཅི་ཞིག་རྗོད་བཞིན་ཡོད་པ་མི་ཤེས་པའི་ཚོར་བ་སྟེར་མོད། འོན་ཏེ་ཞིབ་ཏུ་བཀླགས་ཤིང་ཞིབ་ཏུ་དཔྱད་ན། བརྩམས་ཆོས་ཁྲོད་ཀྱི་མི་སྣའི་ཚོར་བ་གསར་བ་དག་ལ་བརྟེན་ནས་གནས་ལུགས་འབའ་ཞིག་རིམ་གྱིས་རྟོགས་སྲིད་པ་དང་། འཚོ་བའི་ཉམས་མྱོང་ཐད་ནས་བློ་སྒོ་འབྱེད་པའི་སྐབས་ཀྱང་ཡོད་པ་ཡིན།
ལན། སེམས་ལྡན་རབ་རྟོག་གི་མཚན་ཉིད་ནི། སེམས་ལྡན་ཆོས་དངོས་གཞན་ཞིག་ཏུ། །སྒྲོ་བཏགས་སེམས་ལྡན་རབ་རྟོག་།ཞེས་སེམས་ལྡན་གྱི་དངོས་པོ་ཞིག་གི་ཁྱད་ཆོས་དངོས་ཇི་ལྟར་གནས་པ་དེ་ལས་རྣམ་པ་གཞན་དུ་སྒྲོ་བཏགས་པའི་རབ་རྟོག་གསལ་བྱེད་ཀྱི་སྒྲ་དང་ལྡན་པ་ཞིག་ཡིན། དེའི་མཚོན་བྱར་རྩ་བ་ལས། ཉིན་གུང་ཉི་མས་གདུངས་པ་ཡི། །གླང་པོ་དག་ནི་མཚོར་འཇུག་པ། །ཉིམའི་ཕྱོགས་གྱུར་པདྨ་རྣམས། །གཞོམ་པར་འདོད་པ་ཡིན་ནམ་སྙམ།།ཞེས་དང་དེའི་མཚན་གཞིར་བོད་མཁས་པས། གངས་ལྗོངས་བསིལ་བའི་རེག་བྱས་དབྱངས་ལྷ་མོ། །གྲང་བས་ཉེན་ཏེ་ཁོ་བོའི་སྙིང་དབུས་སུ། །དྲི་ཟའི་འཇིག་རྟེན་རྫོགས་པའི་སྙན་ཚིག་གླུ། །ལེན་པའི་ཟོལ་གྱིས་བག་ཕབ་གནས་སམ་སྙམ། །ཞེས་སོ། །
ལན། སེམས་ལྡན་རབ་རྟོག་དང་སེམས་མེད་རབ་རྟོག་གཉིས་ཀ་དངོས་པོའི་གནས་ཚོད་དེ་རྣམ་པ་གཞན་དུ་སྒྲོ་བཏགས་པ་འདྲ་ན་ཡང་། རབ་རྟོག་བྱེད་སའི་གཞི་སེམས་ལྡན་ཡིན་མིན་གྱི་ཆ་ནས་ཁྱད་པར་འབྱེད་དགོས།
ལན། སེམས་མེད་རབ་རྟོག་གི་དོན་ནི། སེམས་མེད་ཆོས་དེ་གཞན་ཞིག་ཏུ། །སྒྲོ་བཏགས་སེམས་མེད་རབ་རྟོག་གོ །ཞེས་པ་སེམས་མེད་ཀྱི་དངོས་པོ་ཞིག་གི་ཁྱད་ཆོས་དངོས་ཡོད་ཇི་ལྟར་གནས་པ་དེ་ལས་རྣམ་པ་གཞན་དུ་སྒྲོ་བཏགས་པ་རབ་རྟོག་གསལ་་་བྱེད་ཀྱི་སྒྲ་དང་ལྡན་པ་ཞིག་ཡིན། དེའི་རྩ་བའི་དཔེར་བརྗོད་ནི།འདི་ནི་བདག་གི་རིང་བ་དགག །འགོག་བྱེད་རྣ་བའི་རྒྱན་ཞེས་ཏེ། །ཁྱོད་ཀྱི་མིག་གིས་རྣ་བ་ཡི། །ཨུཏྤལ་ལ་ནི་འགོང་བ་འདྲ། །ཞེས་སོ། །
ལན། སེམས་མེད་ཀྱི་དངོས་པོ་ཞིག་གི་གནས་ཚུལ་དངོས་དེ་རྣམ་པ་གཞན་ཞིག་ཏུ་སྒྲོ་བཏགས་པ་འདྲ་ཡང་། རབ་རྟོག་བཞིན་སྒྲ་ཅན་ནི་སེམས་མེད་ཀྱི་དངོས་པོས་སེམས་ལྡན་གྱི་བྱ་བ་་་་་་བྱེད་བསམ་པ་མེད་བཞིན་དུ་ཡོད་པ་ལྟར་སྒྲོ་བཏགས་ཏེ་རབ་རྟོག་་་གསལ་བྱེད་ཀྱི་སྒྲ་ངེས་པར་བཞིན་སྒྲ་ཡིན་དགོས་པ་དང་། སེམས་མེད་རབ་རྟོག་གི་རབ་རྟོག་གསལ་བྱེད་ཀྱི་སྒྲ་ནི་བཞིན་སྒྲ་ཡིན་པར་་མ་ངེས་པའི་ཁྱད་པར་ཡོད་དོ། །
ལན། དོན་རྒྱན་སོ་ལྔའི་ནང་གསེས་དགུ་པ་སྲིད་པ་ཅན་གྱི་རྒྱན་ནི། འཇིག་རྟེན་ན་ཡོངས་སུ་གྲགས་པའི་རྒྱུ་བཟློག་ནས། མ་གྲགས་པའི་ཕྱི་ནང་གི་རྒྱུ་གཞན་ཅུང་ཟད་ཙམ་གྱི་འབྲས་བུ་སྟོན་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་གསུམ་ནི། ཕྱིའི་རྒྱུ་གཞན་ཅུང་ཟད་སྟོན་པའི་སྲིད་པ་ཅན། ནང་གི་རྒྱུ་གཞན་ཅུང་ཟད་སྟོན་པའི་སྲིད་པ་ཅན། འབྲས་བུ་རང་གི་ངོ་བོ་ཙམ་སྟོན་པའི་སྲིད་པ་ཅན་རྣམས་སོ། །
ལན། འདིའི་མིང་གི་འདོགས་ཚུལ་ལ་བཞེད་པ་མི་མཐུན་པ་འགའ་རེ་ཡོད་དེ། འབྲུག་ཁམས་སྤྲུལ་གྱིས་རྒྱན་སྔ་མ་ཉེར་བཞི་པ་ལ་བྱུང་མིན་ཞེས་འདས་པ་ཁོ་ན་དང་། ཕྱི་མ་ཉེར་ལྔ་པ་སྲིད་མིན་གྱི་དཔེ་ལ་འབྱུང་མིན་གྱི་དཔེ་ཞེས་འབྱུང་ཁུངས་ཁོ་ནརའདོད་པ་དང་། ད་དུང་ས་སྐྱ་ངག་ཆོས་ཀྱིས་ཀྱང་རྒྱན་སྔ་མ་ཉེར་བཞི་པ་སྲིད་མིན་གྱི་དཔེ་དང་། ཕྱི་མ་ཉེར་ལྔ་པ་ལ་འབྱུང་མིན་གྱི་དཔེ་རུ་བཤད་ན་ལེགས་ཞེས་ཀྱང་བཤད་དོ། །
ལན། དོན་རྒྱན་སོ་ལྔའི་ནང་གསེས་བཞི་པ་གསལ་བྱེད་ཀྱི་རྒྱན་ནི། རིགས་དང་། བྱ་བ། ཡོན་ཏན། རྫས་ཏེ་བརྗོད་བྱ་དོན་གྱི་དངོས་པོ་བཞི་གང་རུང་སྟོན་པའི་རྗོད་བྱེད་ཀྱི་ཚིག་གཅིག་ཚིགས་་་་བཅད་ཀྱི་རྐང་པ་ཐོག་མཐའ་བར་གསུམ་གང་དུ་གནས་པ་དེས།རང་ཚིག་སྔ་ཕྱིའི་ངག་རྒྱུན་ཀུན་ལ་ཕན་ཞིང་གསལ་བར་བྱེད་པའི་་་རྒྱན་ཞིག་སྟེ། དེའི་ནང་གསེས་རྣམ་གྲངས་བཅུ་གཉིས་ནི་རིགས་བརྗོད་པ་ཐོག་མའི་གསལ་བྱེད་དང་། བྱ་བ་བརྗོད་པ་ཐོག་མའི་གསལ་བྱེད། ཡོན་ཏན་བརྗོད་པ་ཐོག་མའི་གསལ་བྱེད། རྫས་བརྗོད་ཐོག་མའི་གསལ་བྱེད། རིགས་བརྗོད་པ་བར་གྱི་གསལ་བྱེད།བྱ་བ་བརྗོད་པ་བར་གྱི་གསལ་བྱེད། རིགས་བརྗོད་པ་མཐའི་གསལ་བྱེད། བྱ་བ་བརྗོད་པ་མཐའི་གསལ་བྱེད། ཕྲེང་བའི་གསལ་བྱེད།འགལ་བའི་གསལ་བྱེད། དོན་གཅིག་པའི་གསལ་བྱེད། སྦྱར་བའི་གསལ་བྱེད་བཅས་བཅུ་གཉིས་སོ། །
ལན། དབྱངས་སོགས་ངེས་པའི་བྱ་དཀའ་བའི་རྒྱན་གསུམ་གྱི་ནང་གསེས་གསུམ་པ་གསལ་བྱེད་ངེས་པའི་བྱ་དཀའ་བའི་རྒྱནབཞི་ནི་གསལ་བྱེད་བཞིར་ངེས་པ། གསུམ་དུ་ངེས་པ། གཉིས་སུ་ངེས་པ། གཅིག་ཏུ་ངེས་པ་བཅས་བཞིའོ། །
ལན། གསལ་བྱེད་ཀྱི་རྒྱན་གྱི་དབྱེ་བ་ལ་རྩ་བར་དངོས་སུ་བསྟན་པ་བཅུ་གཉིས་ཡོད་དེ། རིགས་དང་བྱ་བ་ཡོན་ཏན་དང་། །རྫས་ཀྱི་ཐོག་མའི་གསལ་བྱེད་དང་། །རིགས་དང་བྱ་བའི་བར་གསལ་བྱེད། །རིགས་དང་བྱ་བའི་མཐའ་གསལ་བྱེད། །འཕྲེང་བ་འགལ་དོན་དོན་གཅིག་པ། སྦྱར་བའི་གསལ་བྱེད་དང་བཅུ་གཉིས།།ཞེས་གསུངས་པ་བཞིན་ནོ། །
ལན། གསལ་བཤད་རྩོམ་ཡིག་གིས་ཕྱི་རོལ་བྱ་དངོས་ཀྱི་ངོ་བོ་དང་རྣམ་པ། ཁྱད་ཆོས། གྲུབ་ཚུལ། ཕན་ནུས། འབྲས་བུ།འབྱུང་རྐྱེན། འཕེལ་རིམ་བཅས་ལ་གསལ་བཤད་བྱེད་དགོས།
ལན། བརྗོད་འདོད་ཀྱི་དོན་གང་གི་ཡོན་ཏན་འགའ་ཞིག་དེ་དང་མཚུངས་པའི་དངོས་པོ་གཞན་དང་ལྷན་ཅིག་ཏུ་འགྲོགས་པ་ལྟར་བརྗོད་པ་ཡོན་ཏན་ལྷན་ཅིག་བརྗོད་པ་དང༌། བརྗོད་འདོད་ཀྱི་དངོས་པོ་གང་དང་བྱ་བ་ཐ་དད་པའི་དངོས་པོ་གཞན་ལྷན་ཅིག་ཏུ་་གནས་པར་བརྗོད་པ་དང་། བརྗོད་འདོད་ཀྱི་ཁྱད་གཞི་ཐ་དད་པ་རྣམས་ཀྱིས་བྱ་བ་གཅིག་མཉམ་དུ་ཚོགས་པ་ལྟར་བྱས་ནས་ཐུན་མོང་གི་བྱ་བ་གཅིག་སྟོན་བྱེད་ཀྱི་ཚིག་གཅིག་ཏུ་བསྡུས་ཏེ་བརྗོད་པ་་ལ་བྱ་བ་ལྷན་ཅིག་བརྗོད་པའོ། །
ལན། ལྷུག་རྩོམ་ལ་མི་སྣ་ཡོད་ཀྱང་སྒྲུང་གཏམ་ལྟར་དེའི་སྣང་བརྙན་གསར་སྐྲུན་བྱེད་པ་གནད་དུ་མི་བཟུང་བ་དང་། སྒྲུང་གི་བྱུང་རིམ་ཡོད་ཀྱང་སྒྲུང་གཏམ་ལྟར་ཆ་ཚང་མི་དགོས་པ། བརྗོད་བྱའི་དོན་རྣམས་སྒྲུང་གཏམ་བཞིན་རྟོག་བཟོ་བྱེད་མི་རུང་བར་བདེན་པ་བདེན་ཐུབ་ཅིག་ཡིན་དགོས་པ་ནི་ལྷུག་རྩོམ་དང་སྒྲུང་གཏམ་གྱི་ཁྱད་པར་ཡིན།
ལན། 《ཚངས་སྲས་བཞད་སྒྲ》ལས། ལྷོ་བའི་ལུགས་ཀྱི་སྦྱར་བ་དང་ཤིན་ཏུ་གཞོན་པའི་ཡོན་ཏན་གྱི་ཁྱད་པར་ནི། གཉིས་ཀར་སྲོག་ཆུང་གི་ཡི་གེ་གྲངས་མང་ཞིང་སྲོག་ཆེན་གྱི་ཡི་གེའང་ཅུང་་་ཙམ་བསྲེས་པ་འདྲ་ཡང་། མི་འདྲ་བ་ནི། སྦྱར་བ་ལ་ཚིག་འདོན་པའི་སྐབས་སུ་སྲོག་ཆེན་གྱི་སྒྲ་ཤུགས་ཆེ་བ་དང་། ཤིན་ཏུ་གཞོན་པའི་ཡོན་ཏན་ལ་ཚིག་འདོན་པའི་སྐབས་སུ་འཇམ་པའམ་སྲོག་ཆུང་གི་སྒྲ་ཤུགས་ཆེ་བར་ཐོན་པ་ཡིན་ཞེས་གསུངས་པ་ལྟར་རོ། །
ལན། 《ཚངས་སྲས་བཞད་སྒྲ»ལས། ལྷོ་བའི་ལུགས་ཀྱི་རབ་དྭངས་དང་དོན་གསལ་གཉིས་ཀྱི་ཁྱད་པར་ནི། རབ་དྭངས་ལ་བརྗོད་བྱའི་དོན་གསལ་བ་ཙམ་དུ་མ་ཟད། བརྗོད་བྱ་འཇིག་རྟེན་ན་ཡོངས་སུ་གྲགས་པ་ཁོ་ན་ཞིག་དགོས་ལ། དོན་གསལ་ནི་སྒྲ་དང་རྟགས་ལ་བརྟེན་ནས་རྟོགས་ནུས་ཤིང་། འཇིག་རྟེན་ན་གྲགས་མ་གྲགས་ཀྱི་ངོས་བཟུང་མེད། ཤར་བ་འགའ་ཞིག་གིས་ལུགས་འདི་ལའང་རབ་དྭངས་ནི་ངེས་ཚིག་ལ་བརྟགས་པས་གོ་ནུས་ལ། དོན་གསལ་ནི་གཏམ་རྒྱུད་མི་ཤེས་ན་ངེས་ཚིག་ཁོ་ན་ལ་བརྟགས་པས་གོ་་མི་ནུས་པ་ཞིག་ཡིན་པར་གསུངས་སོ། །ཞེས་པ་ལྟར་རོ། །
ལན། བརྗོད་པར་འདོད་པའི་དངོཔོ་གང་གི་ཡོན་ཏན་དང་བྱ་བ་སོགས་ཕན་ཚུན་བསྣོལ་ནས་བརྗེས་པ་ལྟ་བུར་སྒྲོ་བཏགས་ནས་བརྗོད་པ་ཞིག་ལ་ཡོངས་བརྗེས་ཀྱི་རྒྱན་ཟེར། དཔེར་བརྗོད་ན། ནམ་ཡང་འཛད་མེད་ལེགས་བཤད་སྐྱེས་ཀྱི་མཆོག །བློ་གསལ་དོན་གཉེར་ཅན་ལ་རབ་སྦྱིན་ནས། །འཛིན་མའི་ཁྱོན་ལ་གྲགས་སྙན་རྒྱས་པའི་དཔལ། །ཁྱོད་ཉིད་གཅིག་པུས་ངོམས་པ་མེད་པར་བླངས། །ཞེས་པ་ལྟ་བུའོ། །
ལན། ལུས་ནི་བརྗོད་པར་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང༌། །དེ་ལ་སྙན་ངག་གི་ལུས་ཞེས་པ་ནི། སྨྲ་བ་པོའི་བརྗོད་འདོད་ཀྱི་དངོས་པོ་གང་དང་གང་ཡིན་པ་དེ་རྗོད་བྱེད་་་ཚིག་གི་ཕྲེང་བར་སྤེལ་བའི་ཚིག་སྦྱོར་དེ་ཡིན་ཏེ། དཔེར་ན། གང་མཛེས་པར་བྱ་བའི་གཞི་སྐྱེས་བུ་རང་གི་ལུས་དང་འདྲ་བ་ཞིག་གོ།
ལན། བསྟོད་བྱའི་ཡུལ་དེར་དངོས་དོན་ལ་བསྟོད་པའི་སྐབས་སུ་མ་བབས་ཀྱང་རང་གི་འདོད་པའི་དབང་གིས་རེ་ཞིག་་་་་་བསྟོད་པ་ལྟར་བྱས་པ་ཞིག་ལ་སྐབས་མིན་བསྟོད་པའི་རྒྱན་ཟེར།དཔེར་བརྗོད་ན། དཔོན་གྱི་བཀའ་བཀྱོན་རང་མཉམ་ཆགས་སྡང་སོགས། །གཡེངས་མེད་སོ་ནམ་ཁྲལ་དང་འུ་ལག་གིས། །མནར་མིན་ལྟོ་གོས་སློང་བས་ཅི་བདེར་འཚོ། །དཱ་རི་དྲ་ཚོའི་སྣང་སེམས་བདེ་ཉམས་ལ། །ཞེས་པའོ། །དྲི་བ ཅི་ཞིག་ལ་བསྐོར་བའི་རྒྱན་ཟེར།
ལན། 《ཚངས་སྲས་བཞད་སྒྲ>ལས། སྦྱར་གཞི་དངོས་པོ་གང་ཡང་རུང་བ་ཞིག་གི་སྦྱར་ཆོས་སྒྲ་མཚུངས་རྣམས་ཀྱི་ནང་ནས་་་སྦྱར་གཞི་དང་མི་མཐུན་པའམ་མི་འོས་པའི་སྒྲའི་འཇུག་པ་རྣམས་་་་བཀག་སྟེ། དེ་དང་མཐུན་པའམ་འོས་པའི་སྒྲ་ལ་འཇུག་པའི་དོན་གྱི་ཕྱོགས་གཅིག་ཁོ་ན་ངོས་བཟུང་ནས་ཁྱད་གཞིའི་དངོས་པོ་དེ་ལ་་་་་ལྡན་པར་བརྗོད་པ་ལྟ་བུ་ཡིན་ནོ། །
ལན། སྔོན་མེད་བསྡུས་བརྗོད་རྒྱན་གྱི་མཚན་ཉིད་ནི།དོན་ལ་མི་ལྡན་ཆོས་འགར་བསམས། །དེ་བྲལ་དཔེར་བརྗོད་སྔོན་མེད་བསྡུས། །ཞེས་བརྗོད་པར་འདོད་པའི་བསམ་དོན་གྱི་དངོས་པོ་དེར་མི་ལྡན་པའི་ཁྱད་ཆོས་འགའ་ཞིག་ལ་བསམས་ནས། ཁྱད་ཆོས་དེ་དག་དང་བྲལ་བའི་མཚོན་དཔེར་བརྗོད་དེ་བསམ་དོན་ངོ་མ་་་་་་་སྦས་ནས་བསྡུས་པ་དེ་ནི་སྔོན་མེད་བསྡུས་བརྗོད་ཅེས་བྱ་བ་ཡིན།དེའི་མཚོན་བྱར་རྩ་བ་ལས། སྦྲུལ་ངན་འགྲོགས་པ་དང་བྲལ་ཞིང་། །རང་བཞིན་གྱིས་ནི་མངར་བའི་གཞི། །ཀྱེ་མ་ཆུ་ཡི་གཏེར་འདི་ནི།དུས་ཀྱིས་ཡོངས་སུ་བསྐམ་པར་འགྱུར། །ཞེས་སོ། །
ལན། བརྗོད་འདོད་ཀྱི་དངོས་པོ་གང་ཞིག་སྟོན་པའི་ཚིག་དང་ཡང་ན་དོན་གྱི་ངོ་བོའི་སྒོ་ནས་གནས་གསུམ་གང་རུང་དུ་ཡང་བསྐོར་བསྐྱར་བསྐོར་དུ་བཟླས་ཤིང་བསྐོར་བའི་རྒྱན་ཞིག་ལ་ཟེར།བསྐོར་བའི་རྒྱན་དེ་ལ་རིགས་མི་འདྲ་བའི་སྒོ་ནས་ཕྱེ་ན། 1.དོན་གཅིག་ཚིག་མི་འདྲ་བའི་སྒོ་ནས་བསྐོར་བའི་དོན་བསྐོར་དང་། 2.དོན་མི་འདྲ་བ་རྣམས་རྗོད་བྱེད་ཀྱི་ཚིག་གཅིག་ལ་བསྐོར་བའི་ཚིག་ལ་་བསྐོར་བ་དང་། 3.ཚིག་དོན་གཉིས་སོ་སོར་འདྲ་མཉམ་དུ་བསྐོར་བའི་གཉིས་ཀར་བསྐོར་བ་བཅས་གསུམ་ཡོད་དོ། །
ལན། གོམས་སྲོལ་གྱི་ངག་རྒྱུན་ནི་མིའི་འགྲོ་འདུག་བཟའ་བཏུང་སྐོར་དང་དུས་སྟོན། ཆོས་ལུགས་གོམས་སྲོལ་སོགས་ཀྱི་གཏམ་རྒྱུད་ལ་བསྟན་པ་ཞིག་སྟེ། དཔེར་ན། མིས་ཟ་མ་ཐེངས་གསུམ་ལ་ཟ་དགོས་པའི་རྒྱུ་མཚན། རྟ་ལ་རྔོག་བཅོས་བྱེད་པའི་ངག་རྒྱུན། དྲུག་པའི་ཀླུ་རོལ་གྱི་ངག་རྒྱུན། དྲུག་པའི་ལྷ་རྩེད་ཀྱི་ངག་རྒྱུན་སོགས་ལྟ་བུའོ། །
ལན། གྲངས་ཀྱི་གབ་ཚིག་ནི། གབ་བྱེད་གྲངས་ཀྱིས་གབ་བྱའི་དོན། །རྨོངས་པར་བྱེད་པ་གྲངས་གབ་ཡིན། །ཞེས་གབ་བྱེད་ཀྱི་ཚིག་རྣམས་གྲངས་ཀས་བརྗོད་པས་གབ་བྱའི་དོན་ལ་མགོ་རྨོངས་པར་བྱེད་པ་ཞིག་སྟེ། དཔེར་ན། ཉེར་གསུམ་ཁྲི་ལ་གར་དགུས་སྒེག།དེ་ཉིད་དབུ་ལ་མེ་ཞྭས་མཛེས། །བདག་ཡིད་བརྟན་པ་འགོག་བྱེད་ཀྱི། །འཕགས་མ་ཡིག་གཉིས་མཚན་ཅན་དྲན། །ཞེས་པའི་བསྟན་དོན་དངོས་ནི། འཕགས་མ་ཏཱ་རེ་ཞེས་པའི་མཚན་ཡིག་འབྲུ་གཉིས་ཅན་གྱི་རྗེ་བཙུན་སྒྲོལ་མ་དྲན་ཞིང་འདུད་དོ་ཞེས་པ་དེ་ཡིན་ཡང་།གབ་བྱེད་ཀྱི་སྐབས་སུ། རྗེ་བཙུན་སྒྲོལ་མའི་མཚན་ཐད་ཀར་མ་བརྗོད་པར། བོད་ཡིག་གི་གསལ་བྱེད་ཉེར་གསུམ་པ་འ་ཡིག་གི་སྟེང་དུ་གསལ་བྱེད་དགུ་པ་ཏ་ཡིག་བཞག་པས་ཏཱ་དང་། དེ་ཉིད་ཅེས་པ་ཉེར་ལྔའི་མངོན་བརྗོད་ཡིན་པས་གསལ་བྱེད་ཉེར་ལྔ་པ་ར་ཡིག་གི་་་སྟེང་དུ། མེ་ཞེས་པ་གསུམ་གྱི་མངོན་བརྗོད་ཡིན་པས་བོད་ཡིག་གི་དབྱངས་གསུམ་པ་འགྲེང་བུ་བཞག་པས་རེ་འབྱུང་བས། འཕགས་མ་ཏཱ་རེ་ཞེས་པའི་མཚན་ཡིག་འབྲུ་གཉིས་ཅན་དེ་དྲན་ནོ་ཞེས་་་་་་བརྗོད་དོན་གྲངས་ཀྱིས་གབ་པ་ལྟ་བུའོ། །
ལན། འགལ་བའི་གཟུགས་ཅན་ནི་དཔེ་དེར་སྲིད་མིན་ཁྱད་ཆོས་འགའ། །བཀོད་པ་འགལ་བའི་གཟུགས་ཅན་ནོ། ། ཞེས་པ་ལྟར། གཟུགས་སུ་དགོད་བྱའི་དཔེ་དེར་མི་སྲིད་པའི་དོན་གྱི་ཁྱད་ཆོས་འགའ་ཞིག་བཀོད་རྗེས། དོན་དེ་ཉིད་དཔེའི་གཟུགས་སུ་འགོད་པ་ཞིག་ཡིན།
ལན། གཅིག་བསྒྲིབས་ཀྱི་གབ་ཚིག་ནི། ཚིག་སྦྱོར་གང་དུ་རྟེན་སྦས་ཤིང་། །བརྟེན་པ་གསལ་བ་གཅིག་བསྒྲིབས་གབ། །ཅེས་ཚིག་གི་སྦྱོར་བ་གང་རུང་ཞིག་གི་ནང་དུ་རྟེན་སྦས་ཤིང་བརྟེན་པ་་་་་གསལ་བོར་བརྗོད་པ་ཞིག་སྟེ། དཔེར་ན། ཁམས་གསུམ་བློ་ཡི་སྨག་རུམ་ཆེ། །སྐད་ཅིག་ཉིད་ལ་གཞོམ་མཛད་པ། །དཔའ་བོ་གང་གི་ཕྱག་གཡས་ཀྱི། །ཤེས་རབ་རལ་གྲིས་བདག་སྐྱོང་མཛོད། །ཅེས་པ་སྟེ། གབ་བྱ་ནི་ཁམས་གསུམ་གྱི་བློ་ཡི་སྨག་རུམ་ཆེན་པོ་སྐད་ཅིག་ལ་གཞོམ་པར་མཛད་པའི་དཔའ་བོ་རྗེ་བཙུན་འཇམ་པའི་དབྱངས་ཀྱི་་ཕྱག་གཡས་ཀྱི་ཤེས་རབ་རལ་གྲིས་བདག་སྐྱོང་བར་མཛོད་ཅིག་ཅེས་པ་དེ་ཡིན་ཡང་། གབ་བྱེད་ཀྱི་སྐབས་སུ། རྟེན་འཇམ་པའི་དབྱངས་ལ་གང་གི་ཞེས་སྦས་ཤིང་བརྟེན་པ་ཕྱག་གཡས་ཀྱི་རལ་གྲི་མ་སྦས་་་་་་པས་ཕྱོགས་གཅིག་བསྒྲིབས་པ་ལྟ་བུའོ། །
ལན། ཆ་ནི་དངོས་པོ་ཞིག་གི་རང་བཞིན་གསལ་བ་སྦ་དགོས་པ་བསྒྲིབ་བྱའི་དོན་ཡིན་ལ། སྒྲིབ་བྱེད་དངོས་པོ་གཞན་དུ་ཁ་བསྒྱུར་བའི་ཟོལ་ལམ་ཆ་དེ་ཡིས། བསྒྲིབ་བྱ་སྒྲིབ་པའི་ངག་དེ་ལ་འོས་པའི་ཆའི་རྒྱན་ཟེར་ལ་ནང་གསེས་ཀྱི་དབྱེ་བ་བཞི་ཡོད་དེ།ཆའི་རྒྱན། མི་འོས་པའི་ཆའི་རྒྱན། ཟོལ་གྱིས་སྨད་པའི་ཆའི་རྒྱན།ཟོལ་གྱིས་བསྟོད་པའི་ཆའི་རྒྱན་བཅས་སོ། །ཆའི་རྒྱན་གྱི་ཆ་ཞེས་པར་མཁས་པ་རྣམས་ཀྱིས་ངོས་འཛིན་ཚུལ་མི་འདྲ་བ་ཡོད་དེ། རྒྱལ་དབང་ལྔ་པའི་རྗེས་འབྲང་དང་བཅས་པས། ཆ་འདྲ་བ་གཅིག་གིས་ཅིག་ཤོས་དེ་སྒྲིབ་པ་ལྟ་བུ་ཆ་འགྲིག་གི་ཆ་ལ་ངོས་འཛིན་པ་དང་།སི་ཏུ་པཎ་ཆེན་དང་བོད་མཁས་པ་སོགས་ཀྱིས་ཆ་ཤས་ཀྱི་ཆ་ལ་ངོས་འཛིན་ནོ། །དྲི་བ ཅི་ཞིག་ལ་ཆོད་ཅིང་མ་ཆོད་པའི་ཟུང་ལྡན་གྱི་རྒྱན་ཟེར།
ལན། དེ་ནི་ཤོང་ལོ་ཙཱ་བ་རྡོ་རྗེ་རྒྱལ་མཚན་གྱིས་དཔལ་ལྡན་ས་སྐྱའི་གཙུག་ལག་ཁང་དུ་བསྒྱུར་པའི་སྙན་ངག་གི་བསྟན་བཅོས་རྟོགས་བརྗོད་དཔག་བསམ་འཁྲི་ཤིང་ལ་ཡོངས་གྲགས་སུ་་་་སྙན་ངག་གི་རྒྱལ་པོ་ཞེས་འབོད་དོ། །དྲི་བ ཅི་ཞིག་ལ་སྙན་ངག་གི་ལུས་ཟེར།
ལན། ཇི་བཞིན་བརྗོད་པའི་རྩོམ་ཡིག་འབྲི་སྐབས་བརྗོད་བྱའི་དོན་སྙིང་དང་འབྲེལ་ཡོད་ཀྱི་ནང་དོན་ཁ་ཤས་ཡིག་དཀྱུས་སུ་་་བཅུག་སྟེ་འབྲི་བ་ལ་བར་བཅུག་གི་བརྗོད་པ་ཟེར།
ལན། ཡིག་མང་འདུས་པའི་བསྐོར་བྱའམ་ཡི་གེ་ཚོགས་པའི་བསྐོར་བྱ་ཟུང་ལྡན་ཏེ་གཉིས་ཀྱི་བར་དུ་ཡི་གེ་གཞན་གྱིས་མ་་་་་བཅད་པ་ལ་མ་ཆོད་པའི་ཟུང་ལྡན་གྱི་རྒྱན་ཟེར་བ་དང་། དེ་ལས་ལྡོག་སྟེ་བསྐོར་བྱ་ཟུང་ལྡན་གྱི་བར་དུ་ཡི་གེ་གཞན་གྱིས་བཅད་པ་ལ་ཆོད་པའི་ཟུང་ལྡན་ཟེར།
ལན། མི་སྣའི་རྣམ་པ་ཕྲ་མོ་ནི་མི་སྣའི་བཞིན་རས་དང་།གྱོན་གོས། རྒྱན་ཆ། དེ་མིན་སྐད་ཆ་བཤད་སྟངས་དང་ལུས་ཀྱི་བྱ་སྤྱོད། དགའ་སྤྲོ་ཆགས་སྡང་འབྱུང་ལུགས་ཀྱི་རྟགས་མཚན་བྱེ་བྲག་པ་དང་ཁྱད་ཆོས་བྱེ་བྲག་པ་རྣམས་ལ་གོ་དགོས་ཤིང་། སྒྲུང་གཏམ་གསར་རྩོམ་བྱེད་སྐབས། གལ་སྲིད་མི་སྣའི་རྣམ་པ་དཔེ་མཚོན་རང་བཞིན་ལྡན་པ་དག་ཞིབ་ཅིང་ཕྲ་བའི་སྒོ་ནས་ཞིབ་འབྲི་བྱེད་ནུས་ན།མི་སྣའི་སྣང་བརྙན་དེ་གཟུགས་རིས་གསལ་བའི་སྒོ་ནས་གསར་སྐྲུན་་བྱེད་ཐུབ་པའོ། །
ལན། དམངས་ཁྲོད་གཏམ་རྒྱུད་ཅེས་བྱ་བ་འདིར་སྒྲ་ཡངས་འཇུག་དང་དོག་འཇུག་གི་སྐབས་གཉིས་ཡོད་པ་དང༌། སྒྲ་ཡངས་འཇུག་གི་དབང་དུ་བྱས་ན་དམངས་ཁྲོད་ལྷ་སྒྲུང་དང་ངག་་་་རྒྱུན་ཡང་དམངས་ཁྲོད་གཏམ་རྒྱུད་འདིའི་ནང་དུ་འདུས་པ་ཞིག་་་་་ཡིན་ལ། སྒྲ་དོག་འཇུག་གི་དབང་དུ་བྱས་ན་ལྷ་སྒྲུང་དང་ངག་རྒྱུན།གཏམ་རྒྱུད་བཅས་ནི་རང་རྐྱ་འཕེར་བའི་རྩོམ་ལུགས་གསུམ་ཡིན་ལ།དེ་གསུམ་གྱི་འབྲེལ་བ་དང་ཁྱད་པར་ནི་གོང་ནས་བརྗོད་ཟིན་པས་་་འདིར་བསྐྱར་ཟློས་མི་བྱ། སྒྲ་དོག་འཇུག་རང་བཞིན་གྱི་དམངས་ཁྲོད་གཏམ་རྒྱུད་ནི་ཚོད་དཔག་རང་བཞིན་ནམ་འཕྲུལ་སྣང་རང་་་་བཞིན་གྱི་ཆ་ཁ་ཤས་ལྡན་ལ་དངོས་ཡོད་འཚོ་བར་འབྲེལ་བ་དམ་པོ་་ཡོད་པའི་དམངས་ཁྲོད་ངག་ཐོག་གི་སྐད་ཆའི་སྒྱུ་རྩལ་གྱི་བརྩམས་་་་་ཆོས་ཤིག་ལ་གོ་ཞིང་། གཏམ་རྒྱུད་ཀྱི་གསར་རྩོམ་ལ་དུས་ཚོད་དང་བར་སྣང་གི་ཚོད་འཛིན་བཀག་རྒྱ་མེད་པར་དེའི་མི་སྣ་གཙོ་བོ་ནི་མི་དང་སྲོག་ཆགས། སྐྱེས་དངོས་སོགས་ཡིན་ཆོག་ལ། འཕྲུལ་སྣང་ཁྲོད་ཀྱི་ལྷ་འདྲེ་གདོན་སྲིན་སོགས་ཀྱང་ཡིན་ཆོག
ལན། བསྟོད་ཡུལ་གྱི་དངོས་པོ་ཞིག་ལ་དངོས་སུ་སྨད་ལྟར་བྱས་ཀྱང་། ཤུགས་ལ་དེའི་ཡོན་ཏན་བརྗོད་པར་སོང་བ་ཞིག་ལ་ཟོལ་བསྟོད་ཀྱི་རྒྱན་ཞེས་བྱའོ། །ནང་གསེས་ཀྱིས་དབྱེ་ན་གསུམ་ཡོད་དེ། 1.མཐུ་ཕུན་སུམ་ཚོགས་པའི་ཟོལ་བསྟོད། 2.དཔའ་བ་ཕུན་སུམ་ཚོགས་པའི་ཟོལ་བསྟོད། 3.སྦྱར་བའི་ཟོལ་བསྟོད་དོ། །
ལན། སེམས་ལྡན་སྲོག་ཆགས་དག་གམ། ཅིག་ཤོས་སྲོག་མེད་ཅི་རིགས་ཀྱི་རྣམ་པ་གཞན་དུ་གནས་པ་ལ་སྒྲོ་བཏགས་ནས།རྣམ་པ་གཞན་དུ་བརྗོད་པར་བྱེད་པའི་རབ་རྟོག་གི་སྒྲ་དང་ལྡན་པ་་དེར་རབ་རྟོག་གི་རྒྱན་ཟེར། དེ་ལ་ནང་གསེས་ཀྱི་དབྱེ་བ་གསུམ་ཡོད་དེ། སེམས་ལྡན་རབ་རྟོག སེམས་མེད་རབ་རྟོག ཏིང་འཛིན་རབ་རྟོག་བཅས་སོ། །
ལན། རིམ་པ་བྲལ་བའི་གབ་ཚིག་ནི། ཚིག་གི་གོ་རིམ་དཀྲུགས་པ་ཡིས། །བརྗོད་དོན་གབ་པ་རིམ་བྲལ་གབ། །ཅེས་ཚིག་སྦྱོར་གྱི(ཚིགས་བཅད་ཀྱི་རྐང་བའི)གོ་རིམ་དཀྲུགས་པས་བརྗོད་དོན་ལ་མགོ་རྨོངས་ནས་གབ་པར་བྱེད་པ་ཞིག་སྟེ། དཔེར་ན།དཔོན་པོའི་ཐུགས་དང་བསྟུན་པ་ཁྱོད། །སྐྱེས་བུ་དམ་པའི་མཚན་ཉིད་ཚང༌། །འབངས་མིའི་སེམས་དང་བསྟུན་པ་ང་། །ཐ་ཤལ་སྐྱེ་བོའི་རང་མཚང་མངོན། །ཞེས་པའི་བསྟན་དོན་དངོས་ནི། དཔོན་པོའི་ཐུགས་དང་བསྟུན་པ་ཁྱོད། །ཐ་ཤལ་སྐྱེ་བོའི་རང་མཚང་མངོན།འབངས་མིའི་སེམས་དང་བསྟུན་པ་ང་། །སྐྱེས་བུ་དམ་པའི་མཚན་ཉིད་ཚང་། །ཞེས་པ་དེ་ཡིན་ཡང༌། གབ་བྱེད་ཀྱི་སྐབས་སུ་དེའི་གོ་རིམ་དཀྲུགས་ནས་མགོ་རྨོངས་པར་བྱས་པ་གོང་གསལ་ལྟར་རོ། །དྲི་བ ཅི་ཞིག་ལ་ལུགས་འབྱུང་གི་ཀ་བཤད་དང་ལུགས་ལྡོག་གི་ཀ་བཤད་ཟེར།
ལན། ལུགས་འབྱུང་གི་ཀ་བཤད་ཅེས་པ་ནི་ཀ་མད་སུམ་ཅུའི་གོ་རིམ་བཞིན་ཀ་ནས་མགོ་བརྩམས་ཏེ་ཨ་བར་བྲིས་པའི་རྒྱུན་་་སྤྱོད་ཀྱི་ཀ་བཤད་ལ་ཟེར་བ་ཡིན། ལུགས་ལྡོག་གི་ཀ་བཤད་ཅེས་པ་ནི་ལུགས་འབྱུང་ལས་གོ་ལྡོག་སྟེ་ཨ་ནས་མགོ་བརྩམས་ཏེ་ཀ་བརབྲིས་པའི་ཀ་རྩོམ་ལ་ཟེར་བ་ཡིན།
ལན། སྙན་ངག་གི་ཚིག་རྒྱན་སྦྱོར་ཚུལ་ལེགས་པར་ཤེས་ན།སྔོན་རབས་ཀྱི་ལོ་རྒྱུས་དང་། རིག་གཞུང་རྩོམ་པ་སོགས་ལ་ཚིག་དོན་ཡིད་འཕྲོག་པའི་ངག་སྒོ་ཡངས་པོར་འབྱེད་ནུས་པ་དང༌། སྤྱི་ཚོགས་སྟེང་གི་འཚོ་བའི་ལེགས་ཉེས་རྗེན་འདོན་དང་། གཞུང་བཤད་དང་མཛུབ་ཁྲིད་སོགས་གང་གི་ཆ་ནས་ཀྱང་ཚིག་སྔ་ཕྱི་་་་་འབྲེལ་ཆགས་པ་དང་ཚིག་དོན་གྱི་ཆ་ལ་སྐྱོན་མེད་པ། བློ་མཆོག་དམན་ཀུན་གྱིས་གོ་སླ་བ་བཅས་སོ། །
ལན། སྙན་ངག་མེ་ལོང་མའི་དངོས་བསྟན་གྱི་ལེའུ་དང་པོའི་རྒྱན་བཅུ་ནི་སྦྱར་བ་དང་། རབ་དྭངས། མཉམ་ཉིད། སྙན་པ།ཤིན་ཏུ་གཞོན་པ། དོན་གསལ་བ། རྒྱ་ཆེ་བ། བརྗིད་པ། མཛེས་པ།ཏིང་ངེ་འཛིན་ནོ། །
ལན། མི་འདྲ་བའི་ཁྱད་པར་ཡོད་དེ། དོན་ལ་བསམས་ནས་དོན་མ་བརྗོད་པར་དཔེ་བཀོད་ནས་དོན་བསྡུས་པ་དེ་བསྡུས་་་་བརྗོད་ཀྱི་རྒྱན་ཡིན་ལ། བརྡའམ་རྣམ་འགྱུར་ཙམ་གྱིས་དོན་གོ་བར་བྱེད་པ་ན་ཕྲ་མོའི་རྒྱན་ཡིན། བསྒྲིབ་བྱའི་རང་བཞིན་དེ་དང་མཐུན་ཞིང་མཚུངས་པའི་སྒྲིབ་བྱེད་ཀྱི་ཚིག་བཀོད་པ་ནི་ཆའི་རྒྱན་ཡིན།རྣམ་གྲངས་བརྗོད་པའི་སྐབས་འདིར་བསྒྲིབ་བྱའི་དངོས་པོ་དེ་དང་་མ་འབྲེལ་ཞིང་མི་མཚུངས་པའི་དངོས་པོ་གཞན་ཞིག་སྒྲིབ་བྱེད་ཀྱི་་་་རྣམ་གྲངས་སུ་བཀོད་པའི་ཚིག་གིས་རྣམ་གྲངས་ཙམ་སྟོན་པའི་ཕྱིར།དེ་དག་ཁྱད་པར་ཆེ་བའོ། །
ལན། དཔེ་འཇོག་སྟངས་ཁག་གསུམ་ནི་དཔེ་ཅན་གྱི་རྗེས་སུ་དཔེ་བཀོད་པ། དཔེའི་རྗེས་སུ་དཔེ་ཅན་བཀོད་པ། དཔེ་གཉིས་ཀྱི་བར་དུ་དཔེ་ཅན་བཀོད་པ།དྲི་བ དཔེ་ཆོས་ལ་ཁྱད་ཆོས་མངོན་གསལ་གསུམ་ཡོད་པ་གང་དག་ཡིན།
ལན། དཔེ་ཆོས་ལ་ཁྱད་ཆོས་མངོན་གསལ་གསུམ་ཡོད་པ་ནི་ཁ་དམ་ལ་གཏིང་ཟབ་པ། ཡུན་རིང་ལ་གཏན་ཆགས་པ། འབྲུ་ཉུང་ལ་སྡེབ་ལེགས་པ
ལན། དེ་ལྟར་མ་ཡིན་ཏེ། འཇིག་རྟེན་གྲགས་ཚོད་ཀྱི་ཆོས་ཐམས་ཅད་ལས་བརྒལ་བར་བརྗོད་པ་སྟེ་བཤད་ཚོད་ལས་འདས་་་་་་པའམ་འུད་ཆེན་པོས་བརྗོད་པར་ངོས་འཛིན་དགོས་པའོ། །
ལན། ཕུལ་བྱུང་གི་དཔེ་ཡི་མཚན་ཉིད་ནི། འདྲ་མིན་ཁྱད་པར་གཉིས་ལས་གཞན། །མེད་པར་བརྗོད་པ་ཕུལ་བྱུང་དཔེ། །ཞེས་པ་དང་དེའི་མཚོན་བྱ་ནི། ཁྱོད་ཀྱི་ཞལ་ནི་ཁྱོད་ཉིད་ལ། །མཐོང་གི་ཟླ་བ་མཁའ་ལ་མཐོང་། །འདི་ཉིད་ཁོ་ནས་ཐ་དད་དེ། །གཞན་མེད་ཅེས་པ་ཕུལ་བྱུང་དཔེ། །ཞེས་དང་དེའི་མཚན་གཞི་ལ་མཁས་དབང་དུང་དཀར་ལགས་ཀྱིས། དཀར་མཛེས་ཤོག་བུར་ཡི་གེའི་གཟུགས་རིས་འཁྱུག །ཅང་ཤེས་མགྱོགས་འགྲོ་ཐང་ཆེན་ཡངས་པོར་ཏེ། །དེ་ལས་གཞན་དུ་ཁྱད་པར་འབྱེད་ཆོས་འགའ། །རིང་དུ་བཙལ་ཀྱང་རང་ཉིད་ངལ་བ་ཙམ། །ཞེས་བྱའོ། །
ལན། རྒྱལ་དབང་ལྔ་པ་བློ་བཟང་རྒྱ་མཚོས་མཛད་པའི་སྙན་འགྲེལ་དབྱངས་ཅན་དགྱེས་གླུ་དང༌། བོད་མཁས་པས་མཛད་པའི་སྙན་ངག་མེ་ལོང་གི་བཤད་སྦྱར་དཎྜིའི་དགོངས་རྒྱན། རིན་སྤུངས་པ་ངག་དབང་འཇིགས་གྲགས་གྱིས་མཛད་པའི་སྙན་འགྲེལ་་་མི་འཇིགས་སེང་གེའི་ང་རོ་དང་། འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་སྙན་འགྲེལ་དབྱངས་ཅན་ངག་གི་རོལ་་་་མཚོ་དང༌། འཇུ་མི་ཕམ་པས་མཛད་པའི་སྙན་འགྲེལ་དབྱངས་ཅན་དགྱེས་པའི་རོལ་མཚོ་སོགས་མང་ངོ་། །
ལན། མདུན་དུང་སྐྱེམས་ནང་དུ་འོ་འདྲེན་ཡོད། །སེངྒེ་དཀར་མོའི་འོ་མ་གཅིག །གཡུ་འབྲུག་སྔོན་མོའི་འོ་མ་གཉིས། །རྒྱ་ཚ་བ་མོའི་འོ་མ་གསུམ། །མ་ཧེ་ཁ་དཀར་འོ་མ་བཞི། །ཟལ་མོ་འབྲི་ཡི་འོ་མ་ལྔ། །ཁྱུང་དཀར་མཛོ་མོའི་འོ་མ་དྲུག །འདོད་འཇོ་བ་ཡི་འོ་མ་བདུན། །གཡང་དཀར་ལུག་གི་འོ་མ་བརྒྱད། །ཚེ་ཚེ་ར་ཡི་འོ་མ་དགུ། །འོ་སྣ་ནང་གི་འོ་འདྲེན་དེ། །ཐེངས་གསུམ་བཞེས་དང་ཤ་ལོ་དཀར། །གཟུགས་པོ་སོས་ཤིང་ཁ་ཞེང་ཆེ། །རྩི་དང་རོ་བཅུད་ལྡན་པ་ཡོད། །བཀྲ་ཤིས་དུས་ཀྱི་སྨོན་ལམ་འགྲུབ། །ཅེས་པ་ལྟ་བུའོ། །
ལན། བོད་རྒྱལ་གཉའ་ཁྲི་བཙན་པོའི་ཡར་སྔོན་ལ་ཞང་ཞུང་གི་མོ་ལྷ་རྩིས་གསུམ་གབ་དོན་བྱས་པའི་ཤེས་རིག་དར་བ་དང་།སྲོང་བཙན་ཡར་སྔོན་ལ་མགུར་གླུ་ལ་སོགས་པའི་ངག་ཐོག་རྩོམ་་་་་་རིག་དར་བ། ས་སྐྱའི་དུས་སུ་རིག་གནས་བཅུ་པོའི་ལུས་ཆ་ཚང་དུ་གྲུབ་པར་མ་ཟད། རྩོམ་རིག་གི་ལུས་ལ་བཅད་ལྷུག་སྤེལ་མ་གསུམ་དུ་གཏན་ཁེལ་བྱས་ཡོད།
ལན། འདི་གཉིས་ཀྱི་ཁྱད་པར་ནི་དཔེ་ཅན་དེ་ཉིད་འཇལ་བྱེད་ཀྱི་དཔེ་དེ་ལྟ་བུ་ཞིག་འཇིག་རྟེན་འདིར་འབྱུང་མི་སྲིད་པའམ་་་མེད་པར་སྟོན་པ་འདྲ་ཡང་དོན་རྒྱན་སོ་ལྔའི་ནང་གསེས་ཉེར་བཞི་་་པ་བྱུང་མིན་གྱི་དཔེ་ནི། དཔེ་དེ་ལྟ་བུའི་དངོས་པོ་ཞིག་འཇིག་རྟེན་འདིར་ཕྱོགས་གཅིག་ཏུ་བསྡུ་མི་ཐུབ་པས་བསྡུས་པའི་སྒོ་ནས་མེད་་་་པར་སྟོན་པ་དང་། དོན་རྒྱན་སོ་ལྔའི་ནང་གསེས་ཉེར་ལྔ་པ་སྲིད་མིན་གྱི་དཔེ་ནི་དཔེ་ཅན་འཇལ་བྱེད་དཔེ་དེ་ལྟ་བུ་ཞིག་དངོས་པོ་དེ་ལས་འབྱུང་མི་སྲིད་པ་སྟོན་པའི་ཆ་ནས་འབྱུང་ཁུངས་ཀྱི་སྒོ་ནས་་་་་་མེད་པར་སྟོན་པའི་ཁྱད་པར་ཡོད་དོ། །དེས་ན་ས་སྐྱ་ངག་དབང་ཆོས་གྲགས་སོགས་ཀྱིས་རྒྱན་སྔ་མ་བྱུང་མིན་གྱི་དཔེ་དེ་ལ་སྲིད་མིན་་གྱི་དཔེ་དང་། ཕྱི་མ་སྲིད་མིན་གྱི་དཔེ་ལ་འབྱུང་མིན་གྱི་དཔེ་ཞེས་འབྱུང་ཁུངས་ཁོ་ན་སྟོན་པར་གསུངས་པ་ནི་ལེགས་བཤད་དུ་སྣངངོ་། །འབྲུག་ཁམས་སྤྲུལ་གྱིས་གསུངས་པ་ལྟར་སྔ་མ་དུས་འདས་པ་དང་། ཕྱི་མ་འབྱུང་ཁུངས་སྟོན་པའི་ནས་ལས་སྦྱར་ན་དོན་ལ་འབབ་པར་མངོན།དྲི་བ བྱུང་མིན་གྱི་དཔེ་ཞེས་པའི་མིང་གི་འདོགས་ཚུལ་ལ་བཞེད་པ་མི་མཐུན་པ་ག་འདྲ་ཡོད།
ལན། འདིའི་མིང་གི་འདོགས་ཚུལ་ལ་བོད་མཁས་པ་དང་།འབྲུག་ཁམས་སྤྲུལ། འཇུ་མི་ཕམ་སོགས་སྔོན་བྱོན་མཁས་པ་འགས།བྱུང་མིན་ཞེས་དུས་འདས་ཚིག་ཁོ་ན་ལ་འཇུག་དགོས་པར་གསུངས་ཏེ། སྲིད་པ་འདིར་པདྨའི་མཛེས་པའི་སྙིང་བོ་ཀུན་ཕྱོགས་འགའ་ཞིག་ཏུ་བསྡུས་ནས་བཀོད་པ་བཞིན་དུ་ཁྱོད་ཀྱི་ཞལ་རས་མཛེས་སོ་་་ཞེས་སྔར་མ་བྱུང་ཞིང་སྙན་ངག་མཁན་གྱིས་རྟོག་པས་བཏགས་པ་་་་ངོ་མཚར་བའི་དཔེས་གདོང་འཇལ་བར་བྱེད་པས་ན་བྱུང་མིན་གྱི་་་་དཔེ་ཞེས་འདས་ཚིག་ཁོ་ན་ལ་འདོད་པ་དང་། དཔང་ལོ་ཙཱ་བ་དང་རྒྱལ་དབང་ལྔ་པ་སོགས་ཀྱིས་འབྱུང་མིན་ཞེས་དུས་མ་འོངས་པར་་་་འདོད་དེ་པདྨའི་མཛེས་པའི་སྙིང་བོ་ཀུན་ཕྱོགས་འགའ་ཞིག་ཏུ་བསྡུས་པ་ནི་མི་འབྱུང་ལ། གལ་ཏེ་བྱུང་ན་དཔེ་ཅན་མཛེས་མ་ཁྱོད་ཀྱི་ཞལ་རྣམ་པར་མཛེས་པའི་དཔེའོ་ཞེས་པ་དེ་ནི་འབྱུང་མིན་གྱི་དཔེ་ཞེས་དུས་མ་འོངས་པར་འདོད་དོ། །སྤྱིར་ན་དུས་འདས་པ་དང་། ཡང་ན་མ་འོངས་པ་ཁོ་ན་ལ་གོ་མི་དགོས་ཏེ། པདྨའི་མཛེས་པའི་སྙིང་བོ་ཀུན་བྱེད་པོས་ཕྱོགས་གཅིག་ཏུ་བསྡུས་པ་ཞིག་སྔར་མ་་་བྱུང་ཞིང༌། ཕྱིས་ཀྱང་འབྱུང་བར་མི་འགྱུར་བས་ན་དུས་མ་འོངས་པ་དང་། འདས་ཚིག་གཉིས་ཀྱི་གང་ལ་སྦྱར་ནའང་འགལ་བ་མེད་པར་སེམས་སོ། །ཞེས་བཞེད་པ་མི་འདྲ་བ་འགའ་ཡོད་དོ། །
ལན། ཁྱད་པར་ནི། དཔེ་དཔེ་ཅན་གཉིས་ལ་སྦྱར་རྒྱུའི་མཚུངས་ཆོས་གཉིས་ལས་མི་ཉུང་ཞིང་གཙོ་ཆེར་དོན་སྦྱར་ཏེ་་་་་་་མཚུངས་སྒྲ་དངོས་སུ་ཡོད་པ་དེ་ནི་སྦྱར་བའི་དཔེ་ཡིན་ལ། མཚུངས་ཆོས་གཅིག་གིས་ཆོག་ཅིང་སྒྲ་དང་དོན་གང་ལའང་སྦྱར་ཆོག་པ་ནི་་་མཉམ་ཉིད་ཀྱི་དཔེ་ཡིན།
ལན། དཔེ་ཅན་གྱི་ཁྱད་ཆོས་དེ་དཔེ་ལའང་ཡོད་པར་ཐོག་མར་དོན་སྦྱར་དང་རིམ་བཞིན་སྒྲ་སྦྱར་བྱས་ནས། མཇུག་ཏུ་ཁྱོད་ཀྱི་གདོང་ནི་པདྨ་བཞིན་ཞེས་མཚུངས་སྒྲ་དངོས་སུ་ཡོད་པའི་སྒོ་ནས་་་་སྦྱར་བ་སྦྱར་དཔེ་དང་། གཟུགས་ཅན་དང་སྦྱར་བ་གཉིས་ཀ་ཚིག་གི་ཕྲེང་བའམ་ངག་གཅིག་གི་རྒྱུན་ལ་ཡོད་ཅིང་། སྒྲ་དོན་གྱི་སྦྱར་བ་གཉིས་ཐོག་མར་གང་སྦྱར་བར་ངེས་པ་མེད་ལ། མཚུངས་སྒྲ་དངོས་སུ་མེད་པར་མཚུངས་པ་ཤུགས་ལ་རྟོགས་པ་ནི་སྦྱར་བའི་གཟུགས་་་་ཅན་ནོ། །དྲི་བ མི་མཉམ་པའི་གཟུགས་ཅན་དང་ཆ་ཤས་གཟུགས་ཅན་གཉིས་ལ་ཁྱད་པར་ཅི་ཡོད།
ལན། འདི་གཉིས་ཀྱི་ཁྱད་པར་ནི། ཆོས་གང་གི་ཡན་ལག་ཅན་དཔེའི་གཟུགས་སུ་བཀོད་ཅིང་གཟུགས་ཅན་འཕར་མར་བྱས་་་ཀྱང་རུང་། བརྟེན་པ་ཡན་ལག་ལས་འགའ་ཞིག་དཔེའི་གཟུགས་སུ་བཀོད་པར་མ་ཟད། གཟུགས་ཅན་འཕར་མར་ཡང་བཀོད། འགའ་ཞིག་གཟུགས་སུ་གཏན་ནས་མ་བཀོད་པ་ཞིག་ལ་མི་མཉམ་པའི་་་་་་་གཟུགས་ཅན་དང་། དཔེ་ཅན་གྱི་ཡན་ལག་ཅན་གང་གི་གཟུགས་སུའང་མི་འགོད་པར། དཔེ་ཅན་གྱི་ཡན་ལག་གཉིས་ཁོ་ན་དཔེ་ཡན་ལག་གཉིས་ཀྱི་གཟུགས་སུ་བཀོད་དེ། ཡན་ལག་ལྷག་མ་རྣམས་གང་གི་གཟུགས་སུའང་མ་བཀོད་པའི་རྒྱན་ཞིག་ལ་ཆ་ཤས་གཟུགས་ཅན་ཟེར།
ལན། གཟུགས་རིས་ཞིབ་འབྲི་ཞེས་པ་ནི། མི་སྣའི་ཕྱིའི་གཟུགས་ཀྱི་ཁྱད་ཆོས་ཏེ། བྱད་བཞིན་དང་སྐད་གདངས། རྣམ་འགྱུར། གྱོན་གོས་སོགས་ཞིབ་འབྲི་བྱེད་པ་ལ་ཟེར། གཟུགས་རིས་ཞིབ་འབྲི་བྱེད་པའི་དམིགས་ཡུལ་ནི། མི་སྣའི་གཤིས་ཀ་དང་བསམ་པའི་ཁྱད་པར་མཚོན་པའི་ཆེད་ཡིན། དེའི་ཕྱིར། ཕུལ་ཏུ་བྱུང་བའི་གཟུགས་རིས་ཞིབ་འབྲི་ཞིག་ལ་མཚོན་ན། དེས་ཆེས་མངོན་གསལ་གྱི་སྒོ་ནས་གཤིས་ཀ་བླ་ལྷག་ཏུ་མཚོན་ནུས་པའི་ཕྱིའི་རྣམ་པའི་ཁྱད་་ཆོས་འབྲི་བ་ཡིན། འདྲེན་བྱེད་བྲིས་ན་མི་སྣའི་གཤིས་ཀ་དང་བསམ་པའི་འཁྱེར་སོ་ཆེ་ཆེར་མཚོན་ནུས་པས། ཆེས་ཉུང་བསྡུས་ཀྱི་སྒོ་ནས་མི་ཞིག་གི་ཁྱད་ཆོས་བྲི་ན། ཆེས་གཙོ་བོ་ནི་མི་དེའི་འདྲེན་བྱེད་འབྲི་དགོས་པ་ཡིན་ནོ། །དྲི་བ མི་སྣ་ཞིབ་འབྲི་ལས་གང་ཞིག་ལ་སེམས་ཁམས་ཞིབ་འབྲི་ཟེར།
ལན། སེམས་ཁམས་ཞིབ་འབྲི་ཞེས་པ་ནི། ཐད་ཀར་མི་སྣའི་བསམ་པའི་འགུལ་སྐྱོད་ཞིབ་འབྲི་བྱེད་པ་དང༌། མི་སྣའི་ནང་སེམས་ཀྱི་འགལ་བ་དང་སེམས་ཁམས་ཀྱི་ཕྱོགས་གཞན་དག་མཚོན་་པར་བྱེད་པ་ལ་ཟེར་ཞིང་། རྩོམ་པ་པོས་དོན་རྐྱེན་རྗོད་མཁན་གྱི་ཚུལ་གྱིས་མི་སྣའི་ནང་སེམས་ཀྱི་འགྱུར་བ་ཞིབ་འབྲི་བྱས་ཆོག་པར་་་མ་ཟད། ད་དུང་མི་སྣའི་ཉིན་ཐོ་དང་། འཕྲིན་ཡིག ནང་སེམས་ཀྱི་ཁེར་ལབ་སོགས་ལ་བརྟེན་ནས་ཀྱང་མི་སྣའི་བསམ་པའི་འགུལ་སྐྱོད་བྲིས་ཆོག
ལན། མཚུངས་པ་གསལ་བྱེད་ཀྱི་སྒྲ་ལ་གཞུང་མེ་ལོང་མའི་དངོས་བསྟན་དྲུག་ཅུ་རེ་ལྔའམ་རེ་དྲུག་དང་། ངག་གི་དབང་ཕྱུག་གི་འགྲེལ་བར་བཤད་པའི་ཆ་ལ་སོགས་པའི་བཅུ་གཅིག་བཅས་་་་་་་་བསྣན་ན་བདུན་བཅུ་དོན་བདུན་ཡོད་དོ། །
ལན། འདི་གཉིས་ཀྱི་དཔེ་ཡོན་ཏན་ལྷག་པ་ཅན་དང་།དཔེ་ཅན་ཡོན་ཏན་དམན་པ་ཞིག་འཇོག་པ་གཉིས་ཀ་ལ་འདྲ་ཡང་།ངོ་བསྟོད་ཀྱི་དཔེའི་སྐབས་སུ་དཔེ་དང་དཔེ་ཅན་ཁྱད་པར་ཡོད་་་་་་་ཀྱང་མེད་པ་ལྟར་དུ་ཕྱོགས་ཀུན་ནས་མཚུངས་པར་བརྗོད་པའི་སྒྲ་་་་ཚིག་ཟིན་ལ་ཐོན་པའི་མཚུངས་གསལ་གྱི་སྒྲ་དངོས་སུ་ཡོད་པ་དང་།མཚུངས་སྦྱོར་གྱི་དཔེའི་སྐབས་སུ་དཔེ་དཔེ་ཅན་གཉིས་ཀྱི་རང་རང་གི་བྱ་བའི་ཁྱད་ཆོས་གཅིག་ལ་བསྡུས་ནས། དེ་ཕན་ཚུན་མཚུངས་པར་སྦྱོར་བ་ཡིན་པས། དཔེ་དཔེ་ཅན་གྱི་ཡོན་ཏན་དམན་ལྷག་གི་ཁྱད་པར་སྒྲས་ཟིན་ལ་མི་ཐོན་པར་མ་ཟད། དེ་གཉིས་ཀྱི་ཐུན་མོང་གི་བྱ་བ་གཅིག་ཏུ་བསྡུས་ནས་མཚུངས་པ་ཤུགས་ལ་སྟོན་པ་ཡིན་་་པས་མཚུངས་གསལ་གྱི་སྒྲ་དངོས་སུ་སྦྱོར་མི་དགོས་པའི་ཁྱད་པར་་་་ཡོད་དོ། །
ལན། གཟི་བརྗིད་ཅན་གྱི་རྒྱན་ནི་ནང་སེམས་ལ་ཁེངས་དྲེགས་སམ་ང་རྒྱལ་འཕེལ་བའི་ཚིག་གི་ཉམས་ཐོན་པ་དང་། དཔའ་བའི་ཉམས་ནི་ནང་དུ་སྤྲོ་བ་ཁྱད་འཕགས་སྐྱེས་པ་ཕྱི་ལུས་ལ་དཔའ་་་་་་ཉམས་ཐོན་པ་ཚིག་གི་ལམ་ནས་གསལ་པོར་ཐོན་པའི་ཁྱད་པར་ཡོད།
ལན། འཇིག་རྟེན་གྲགས་ཆོས་ལས་བཟློག་པ་སྟེ་དཔེ་དང་དཔེ་ཅན་གོ་བཟློག་ནས་བརྗོད་པ་ཞིག་ཡིན་པས་སྦྱོར་ཚུལ་གོབཟློག་པ་ཙམ་ལས་དོན་གོ་བཟློག་པ་མིན་ནོ།།དྲི་བ ཡན་ལག་གཅིག་གཟུགས་ཀྱི་གོ་དོན་ཅི་ཡིན།
ལན། ཡན་ལག་གཅིག་ཙམ་གཟུགས་བྱས་སོགས། །སྦྱོར་ཚུལ་འགའ་ཡང་ཤེས་པར་བྱ། །ཞེས་པ་ལྟར་ཁྱད་གཞིའི་ཡན་ལག་གཅིག་ཙམ་གཟུགས་སུ་བཀོད་ཅིང་། ཡན་ལག་གཞན་དག་གང་གིའང་གཟུགས་སུ་མ་བཀོད་པ་ནི་ཡན་ལག་གཅིག་གཟུགས་ཡིན།དེ་བཞིན་དུ་ཡན་ལག་གཉིས་དང་གསུམ་གཟུགས་སུ་བཀོད་པའིགྲངས་ལྟར་ཡན་ལག་གཉིས་གཟུགས་དང་ཡན་ལག་གསུམ་གཟུགས་ཞེས་ཟེར་རོ། །
ལན། འདི་གཉིས་ཀྱི་ཁྱད་པར་ནི། འགལ་བའི་རྒྱན་ལ་འགལ་ཟླ་ཕན་ཚུན་ལྷན་ཅིག་ཏུ་འགྲོགས་པར་སྟོན་པ་དང་། རིགས་མིན་གྱི་རྒྱུ་ནི་རྒྱུ་གང་ཡང་རུང་བ་ཞིག་གིས་འབྲས་བུ་མི་འོས་གཞན་ཞིག་འགྲུབ་པར་སྟོན་པ་ཡིན་གྱི། དངོས་པོ་འགལ་བ་རིགས་གཉིས་ཕན་ཚུན་མཉམ་དུ་གནས་པར་སྟོན་པ་མ་ཡིན་པའི་ཁྱདཔར་ཡོད་དོ། །
ལན། དོན་རྒྱན་སོ་ལྔའི་ནང་གསེས་ཉེར་དགུ་པ་ཟོལ་བསྟོད་ཀྱི་རྒྱན་ནི་བརྗོད་འདོད་ཀྱི་ཡུལ་གང་ཡང་རུང་བ་ཞིག་ལ་་་་་་རྣམ་པ་སྐྱོན་བརྗོད་ཀྱི་སྨད་པ་བྱེད་ཁུལ་བྱས་ནས། དོན་གྱི་ངོ་བོ་ཡོན་ཏན་གྱི་ཆེ་བ་བརྗོད་པའི་རྒྱན་ཞིག་སྟེ། དེའི་ནང་གསེས་རྣམ་གྲངས་གསུམ་ནི། མཐུ་ཕུན་ཚོགས་ཀྱི་ཟོལ་བསྟོད་དང་། དཔའ་བ་ཕུན་ཚོགས་ཀྱི་ཟོལ་བསྟོད། སྟོབས་ཕུན་ཚོགས་ཀྱི་ཟོལ་བསྟོད་བཅས་སོ། །དྲི་བ གཟི་བརྗིད་ཅན་གྱི་རྒྱན་དང་དཔའ་བའི་ཉམས་གཉིས་ལ་ཁྱད་པར་ཅི་ཡོད།